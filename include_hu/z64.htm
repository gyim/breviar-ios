<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>63. zsoltár</title>
</head>
<body id="psalm">

<!--{BEGIN:ZALM64}-->
<div class="psalm-title">63. zsoltár</div>
<div class="psalm-subtitle">Oltalomkeresés a támadókkal szemben</div>
<div class="psalm-idea">Leginkább az Úr szenvedésérõl van szó ebben a zsoltárban</i> (Szt. Ágoston)</div>
<p class='verse'>Hallgasd meg, Istenem, panaszkodó szavamat,&nbsp;*<br/>
õrizz meg engem, hogy ellenségeimtõl ne kelljen félnem!</p>
<p class='verse'>A gonoszok cselszövése elõl rejts el,&nbsp;*<br/>
szabadíts meg a gonosztevõk dühöngésétõl.</p>
<p class='emptyline'/>
<p class='verse'>Nyelvüket, mint a kardot, jó élesre fenték,&nbsp;†<br/>
mérgezett nyíl minden szavuk,&nbsp;*<br/>
hogy rejtekükbõl leterítsék az ártatlan embert. </p>
<p class='verse'>Gyorsan röpítik nyilaikat, nem félnek semmitõl,&nbsp;*<br/>
egyre vakmerõbbek gonosz terveik. </p>
<p class='verse'>Egymást biztatják a gonoszságra, titokban tõrt vetnek,&nbsp;*<br/>
és azt kérdik: „Ki láthat minket?”</p>
<p class='verse'>Kiforralták gonosz tervüket,&nbsp;†<br/>
szándékukat végre is hajtották;&nbsp;*<br/>
mély titok az ember, örvénylõ titok a szíve.</p>
<p class='emptyline'/>
<p class='verse'>De nyilát kiröpíti Isten,&nbsp;†<br/>
váratlan csapással rajtuk üt,&nbsp;*<br/>
és saját nyelvük tõrébe ejti õket. </p>
<p class='verse'>Akik látják, fejüket csóválják,&nbsp;*<br/>
és félelem fog el minden embert.</p>
<p class='verse'>Hirdetik az Úr nagy tetteit,&nbsp;*<br/>
és mûveit megértik.</p>
<p class='emptyline'/>
<p class='verse'>Az igaz örvend az Úrban, és õbenne bízik,&nbsp;*<br/>
õbenne dicsekszik minden igaz szívû.</p>
<!--{END:ZALM64}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>