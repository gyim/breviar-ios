<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>147. zsoltár</title>
</head>
<body>

<!--{BEGIN:ZALM148}-->
<center><b><font color="#FF0000">148. zsoltár</font></b><br>
<font color="#FF0000">A teremtõ Isten magasztalása</font></center>
<p><i>A trónon ülõnek és a Báránynak áldás, tisztelet, dicsõség és hatalom örökkön-örökké!</i> (Jel 5, 13).</p>
<p><b><br>
Dicsérjétek az Urat a mennybõl, *<br>
&nbsp;&nbsp;&nbsp; <!--{KRIZIK}-->dicsérjétek a magasságban!<br>
Dicsérjétek, ti, angyalai, mind, *<br>
&nbsp;&nbsp;&nbsp; dicsérjétek, összes mennyei karok!<br>
<br>
Dicsérje õt a nap és a hold is, *<br>
&nbsp;&nbsp;&nbsp; dicsérje õt minden fényes csillag!<br>
Dicsérjék õt az egek egei, *<br>
&nbsp;&nbsp;&nbsp; és minden vizek az egek fölött!<br>
<br>
Dicsérjék mind az Úr nevét, *<br>
&nbsp;&nbsp;&nbsp; mert õ parancsolt, és minden létrejött.<br>
Mindörökre helyükre állította õket, *<br>
&nbsp;&nbsp;&nbsp; törvényt szabott, amely el nem évül.<br>
<br>
Dicsérjétek az Urat a földrõl, *<br>
&nbsp;&nbsp;&nbsp; tengeri szörnyek és összes mély vizek,<br>
tûz és jégesõ, hó és ködfelhõ, *<br>
&nbsp;&nbsp;&nbsp; és igéjét teljesítõ száguldó vihar,<br>
ti, hegyek és halmok, mindnyájan, *<br>
&nbsp;&nbsp;&nbsp; gyümölcsfák és összes cédrusok,<br>
erdei vadak és minden háziállat, *<br>
&nbsp;&nbsp;&nbsp; csúszómászók és szárnyas madarak!<br>
<br>
Föld királyai és minden népek, *<br>
&nbsp;&nbsp;&nbsp; fejedelmek és a föld minden bírája,<br>
ifjak és leányok, *<br>
&nbsp;&nbsp;&nbsp; fiatalok és öregek együtt,<br>
dicsérjék az Úr nevét, *<br>
&nbsp;&nbsp;&nbsp; mert egyedül csak az õ neve fölséges!<br>
<br>
Fölsége felülmúlja az eget és a földet, *<br>
&nbsp;&nbsp;&nbsp; és õ emeli fel népe homlokát.<br>
Õ teszi dicsõvé minden szentjét, *<br>
&nbsp;&nbsp;&nbsp; Izraelt, a hozzá közel álló népet.</p></b>
<!--{END:ZALM148}-->
<br>
<hr>
<center><font size=-1>© <a href="mailto:videky-hu@breviar.sk">Juraj Vidéky</a></font>
<font size=-1>© <a href="mailto:eleklaszlo@freemail.hu">László Elek</a></font></center>
</p></b>
</body>
</html>
