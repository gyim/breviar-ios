<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>5. zsoltár, 2-10. 12-13</title>
</head>
<body class="psalm">

<!--{BEGIN:ZALM5}-->
<div class="psalm-title">5. zsoltár, 2-10. 12-13</div>
<div class="psalm-subtitle">Reggeli imádság oltalomért</div>
<p class='verse start'>Nyisd meg, Uram, füledet szavamra,&nbsp;*</p>
<p class='verse cont'>figyelj panaszomra!</p>
<p class='verse start'>Jusson eléd hangos kiáltásom,&nbsp;*</p>
<p class='verse cont'>Királyom és Istenem!</p>
<p class='verse start'>Uram, tehozzád könyörgök,&nbsp;†</p>
<p class='verse cont'>hangomat már kora reggel hallod,&nbsp;*</p>
<p class='verse cont'>korán reggel hozzád esedezem, és várok.</p>
<p class='verse start'>Istenem, te a rosszat nem akarhatod,&nbsp;†</p>
<p class='verse cont'>a gonosz nem lakhat közeledben,&nbsp;*</p>
<p class='verse cont'>színed elõtt álnok meg nem állhat.</p>
<p class='verse start'>Minden gonosztevõt megvetsz,&nbsp;†</p>
<p class='verse cont'>és megsemmisíted a képmutatót,&nbsp;*</p>
<p class='verse cont'>utálod, Uram, a vérszomjas és álnok embert.</p>
<p class='verse start'>De én nagy szeretetedben bízva,&nbsp;†</p>
<p class='verse cont'>hajlékodba most így lépek,&nbsp;*</p>
<p class='verse cont'>és téged tisztelve borulok le szentélyedben.</p>
<p class='verse start'>Igaz utadon vezess, Uram, ellenségeim miatt,&nbsp;*</p>
<p class='verse cont'>ösvényedet egyengesd elõttem!</p>
<p class='verse start'>Nincs igaz szó ezek ajkán,&nbsp;*</p>
<p class='verse cont'>a szívük mélye csak üres verem;</p>
<p class='verse start'>nyitott sírüreg a torkuk,&nbsp;*</p>
<p class='verse cont'>gonosz nyelvükkel hízelegnek.</p>
<p class='verse start'>Örvendjenek mind, akik benned bíznak,&nbsp;*</p>
<p class='verse cont'>ujjongjanak szünet nélkül.</p>
<p class='verse start'>Te véded õket, õk magasztaljanak téged,&nbsp;*</p>
<p class='verse cont'>és akik nevedet szeretik, örvendezzenek,</p>
<p class='verse start'>mert te, Uram, megáldod az igaz embert,&nbsp;*</p>
<p class='verse cont'>jóságoddal, mint pajzzsal veszed õt körül.</p>
<!--{END:ZALM5}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>