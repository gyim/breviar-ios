<html>
<html>
<head>
	
	<link rel="stylesheet" type="text/css" href="../breviar.css">
	<title>5. zsoltár, 2-10. 12-13</title>
</head>
<body><body>
		<!--{BEGIN:ZALM5}-->
		<center><b><font color="#FF0000">5. zsoltár, 2-10. 12-13</font></b>
		<br><font color="#FF0000">Reggeli imádság oltalomért</font></center><p></p><p><b>&nbsp;&nbsp;&nbsp; <br>Nyisd meg, Uram, füledet szavamra, *<br>&nbsp;&nbsp;&nbsp;  figyelj panaszomra!<br>Jusson eléd hangos kiáltásom, *<br>&nbsp;&nbsp;&nbsp;  Királyom és Istenem!<br>&nbsp;&nbsp;&nbsp; <br>Uram, tehozzád könyörgök, +<br>&nbsp;&nbsp;&nbsp;  hangomat már kora reggel hallod, *<br>&nbsp;&nbsp;&nbsp;  korán reggel hozzád esedezem, és várok.<br>&nbsp;&nbsp;&nbsp; <br>Istenem, te a rosszat nem akarhatod, +<br>&nbsp;&nbsp;&nbsp;  a gonosz nem lakhat közeledben, *<br>&nbsp;&nbsp;&nbsp;  színed elõtt álnok meg nem állhat.<br>&nbsp;&nbsp;&nbsp; <br>Minden gonosztevõt megvetsz, +<br>&nbsp;&nbsp;&nbsp;  és megsemmisíted a képmutatót, *<br>&nbsp;&nbsp;&nbsp;  utálod, Uram, a vérszomjas és álnok embert.<br>De én nagy szeretetedben bízva, +<br>&nbsp;&nbsp;&nbsp;  hajlékodba most így lépek, *<br>&nbsp;&nbsp;&nbsp;  és téged tisztelve borulok le szentélyedben.<br>&nbsp;&nbsp;&nbsp; <br>Igaz utadon vezess, Uram, ellenségeim miatt, *<br>&nbsp;&nbsp;&nbsp;  ösvényedet egyengesd elõttem!<br>Nincs igaz szó ezek ajkán, *<br>&nbsp;&nbsp;&nbsp;  a szívük mélye csak üres verem;<br>nyitott sírüreg a torkuk, *<br>&nbsp;&nbsp;&nbsp;  gonosz nyelvükkel hízelegnek.<br>&nbsp;&nbsp;&nbsp; <br>Örvendjenek mind, akik benned bíznak, *<br>&nbsp;&nbsp;&nbsp;  ujjongjanak szünet nélkül.<br>Te véded õket, õk magasztaljanak téged, *<br>&nbsp;&nbsp;&nbsp;  és akik nevedet szeretik, örvendezzenek,<br>mert te, Uram, megáldod az igaz embert, *<br>&nbsp;&nbsp;&nbsp;  jóságoddal, mint pajzzsal veszed õt körül.</p></b><!--{END:ZALM5}--><br><hr>
			<center><font size=-1> 1999-2009 © <a href="mailto:videky@breviar.sk">Juraj Vidéky</a></font>
					<font size=-1> 2009 © <a href="mailto:eleklaszlo@freemail.hu">László Elek</a></font></center>
			</p></b></body></html>