<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>105. zsoltár – I.</title>
</head>
<body>
<!--{BEGIN:ZALM106_I}-->
<center><b><font color="#FF0000">105. zsoltár – I.</font></b><br>
<font color="#FF0000">Az Úr jósága, a nép hûtlensége</font></center>
<p><i>Mindez elõkép számunkra, a mi okulásunkra írták meg, akik a végsõ idõkben élünk</i> (1 Kor 10, 11).</p>
<p><b><br>
Adjatok hálát az Úrnak, mert jó, *<br>
&nbsp;&nbsp;&nbsp; irgalma örökké megmarad.<br>
<br>
Ki tudná elmondani az Úr hatalmas tetteit, *<br>
&nbsp;&nbsp;&nbsp; dicséretét hiánytalanul hirdetni ki képes?<br>
Boldog, aki megtartja a törvényt, *<br>
&nbsp;&nbsp;&nbsp; akinek tettei mindenkor igazak.<br>
<br>
Gondolj ránk, Urunk, hiszen szereted népedet, *<br>
&nbsp;&nbsp;&nbsp; látogass hozzánk segítségeddel;<br>
hadd lássuk választottaid boldogságát, †<br>
&nbsp;&nbsp;&nbsp; hadd örvendjünk nemzeted örömének, *<br>
&nbsp;&nbsp;&nbsp; és dicsekedjünk örökségeddel.<br>
Atyáinkkal együtt mi is vetkeztünk, *<br>
&nbsp;&nbsp;&nbsp; bûnbe estünk, gonoszat cselekedtünk.<br>
Atyáink Egyiptomban nem értették meg csodáidat, †<br>
&nbsp;&nbsp;&nbsp; mérhetetlen irgalmadra nem gondoltak, *<br>
&nbsp;&nbsp;&nbsp; és lázadoztak, amikor elérték a Vörös-tengert.<br>
De az Úr megszabadította õket nevéért, *<br>
&nbsp;&nbsp;&nbsp; hogy megismertesse hatalmát.<br>
<br>
Rákiáltott a Vörös-tengerre, és az kiszáradt, *<br>
&nbsp;&nbsp;&nbsp; a mély tengeren, akár a pusztán, vezette át õket. <br>
Gyûlölõik hatalmából kimentette õket, *<br>
&nbsp;&nbsp;&nbsp; s megszabadította ellenségeik kezébõl.<br>
Sanyargatóikat elnyelte a tenger, *<br>
&nbsp;&nbsp;&nbsp; egy sem maradt életben közülük. <br>
Hittek ezért ígéreteiben, *<br>
&nbsp;&nbsp;&nbsp; és dicséretét énekelték.<br>
<br>
De csakhamar megfeledkeztek tetteirõl, *<br>
&nbsp;&nbsp;&nbsp; és nem bíztak Isten terveiben. <br>
Telhetetlen vágyra gerjedtek a pusztában, *<br>
&nbsp;&nbsp;&nbsp; a sivatagban Istent kísértették. <br>
Kielégítette akkor sóvárgásukat, *<br>
&nbsp;&nbsp;&nbsp; és torkig jóllakatta õket.<br>
<br>
A táborban pártot ütöttek Mózes ellen, *<br>
&nbsp;&nbsp;&nbsp; és Áron ellen, aki az Úr szentje.<br>
De meghasadt a föld, s elnyelte Datánt, *<br>
&nbsp;&nbsp;&nbsp; és eltemette Abiron hadát. <br>
Lobogó láng csapott fel seregük ellen, *<br>
&nbsp;&nbsp;&nbsp; láng emésztette el a bûnösöket.</p></b>
<!--{END:ZALM106_I}-->

<!--{BEGIN:ZALM106_II}-->
<center><b><font color="#FF0000">105. zsoltár – II.</font></b><br>
<font color="#FF0000">Az Úr jósága, a nép hûtlensége</font></center>
<p><i>Mindez elõkép számunkra, a mi okulásunkra írták meg, akik a végsõ idõkben élünk</i> (1 Kor 10, 11).</p>
<p><b><br>
Borjút öntöttek Hóreb hegyénél, *<br>
&nbsp;&nbsp;&nbsp; és leborultak az arany képmás elõtt.<br>
Dicsõségüket fölcserélték *<br>
&nbsp;&nbsp;&nbsp; a füvet legelõ borjú képével.<br>
Elfeledték szabadító Istenüket, *<br>
&nbsp;&nbsp;&nbsp; aki Egyiptomban jeleket mûvelt, <br>
Kám földjén csodákat, *<br>
&nbsp;&nbsp;&nbsp; a Vörös-tengernél félelmetes dolgokat. <br>
Már arra gondolt, hogy eltörli õket, *<br>
&nbsp;&nbsp;&nbsp; ha nem lett volna Mózes, akit kiválasztott.<br>
Ám õ résen állt színe elõtt, *<br>
&nbsp;&nbsp;&nbsp; elfordította az Úr haragját, hogy ne ártson nekik.<br>
<br>
Semmire sem becsülték a megígért földet, *<br>
&nbsp;&nbsp;&nbsp; nem hittek ígéreteinek.<br>
Zúgolódva ültek sátraik mélyén, *<br>
&nbsp;&nbsp;&nbsp; nem törõdtek Isten szavával. <br>
Ekkor fölemelt kézzel megesküdött nekik, *<br>
&nbsp;&nbsp;&nbsp; hogy eltiporja õket a pusztában, <br>
szétszórja nemzetségüket a pogányok között, *<br>
&nbsp;&nbsp;&nbsp; elszéleszti õket messze országokba.<br>
<br>
Aztán meg Baalpeort kezdték imádni, *<br>
&nbsp;&nbsp;&nbsp; holt bálványnak adott áldozatból lakomáztak.<br>
Minden tettükkel Istent ingerelték, *<br>
&nbsp;&nbsp;&nbsp; romlás zúdult ezért fejükre. <br>
Fölállt akkor Pinehász, és ítéletet tartott, *<br>
&nbsp;&nbsp;&nbsp; mire megszûnt a csapás. <br>
Ez érdemül számított neki *<br>
&nbsp;&nbsp;&nbsp; nemzedékeken át, mindörökre.<br>
<br>
Meriba vizénél is felháborították, *<br>
&nbsp;&nbsp;&nbsp; még Mózest is bajba sodorták, <br>
mert keserûségbe hajszolták lelkét, *<br>
&nbsp;&nbsp;&nbsp; és õ meggondolatlan szóra nyitotta száját.</p></b>
<!--{END:ZALM106_II}-->
<br><!--{BEGIN:ZALM106_III}-->
<center><b><font color="#FF0000">III</font></b></center>
<p><b>Nem irtották ki a pogányokat sem, *<br>
&nbsp;&nbsp;&nbsp; noha az Úr meghagyta nekik.<br>
Elvegyültek a pogányok közé, *<br>
&nbsp;&nbsp;&nbsp; és cselekedeteiket eltanulták.<br>
Bálványaik szolgálatára adták magukat, *<br>
&nbsp;&nbsp;&nbsp; és ez lett végül a vesztük.</b>

<p><b>Saját fiaikat áldozatul adták, *<br>
&nbsp;&nbsp;&nbsp; és lányaikat a démonoknak.<br>
Ártatlan vért ontottak, †<br>
&nbsp;&nbsp;&nbsp; saját fiaik és lányaik vérét; *<br>
&nbsp;&nbsp;&nbsp; Kánaán bálványainak áldozták õket.<br>
Vérrel szennyezték be az országot †<br>
&nbsp;&nbsp;&nbsp; bemocskolták magukat cselekedeteikkel *<br>
&nbsp;&nbsp;&nbsp; hitszegõkké váltak tetteik által.</b>

<p><b>Haragra lobbant akkor népe ellen az Úr, *<br>
&nbsp;&nbsp;&nbsp; és megutálta örökséget.<br>
Pogányok kezére adta õket, *<br>
&nbsp;&nbsp;&nbsp; gyûlölõik uralkodtak rajtuk.<br>
Ellenségeik sanyargatták õket, *<br>
&nbsp;&nbsp;&nbsp; megalázást szenvedtek azok keze alatt.</b>

<p><b>Újra meg újra mentésükre jött, †<br>
&nbsp;&nbsp;&nbsp; õk azonban szándékaikkal tovább ingerelték, *<br>
&nbsp;&nbsp;&nbsp; és bûneikbe visszaestek.<br>
Ám ismét rátekintett nyomorúságukra, *<br>
&nbsp;&nbsp;&nbsp; és meghallgatta könyörgésüket.</b>

<p><b>Visszaemlékezett a velük kötött szövetségre, *<br>
&nbsp;&nbsp;&nbsp; nagy szeretettel megkönyörült rajtuk.<br>
Szánalmat ébresztett azok szivében, *<br>
&nbsp;&nbsp;&nbsp; akik fogságba hurcolták õket.<br>
Szabadíts meg minket, Urunk, Istenünk, *<br>
&nbsp;&nbsp;&nbsp; és gyújts egybe a pogányok közül,<br>
hogy szent nevedet magasztaljuk, *<br>
&nbsp;&nbsp;&nbsp; és dicséreted legyen dicsekvésünk.</b>

<p><b>Áldott legyen az Úr, Izrael Istene, †<br>
&nbsp;&nbsp;&nbsp; örökõl fogva mindörökké. *<br>
&nbsp;&nbsp;&nbsp; Az egész nép mondja: „Úgy legyen! Úgy legyen!”</b>
<!--{END:ZALM106_III}-->
<p class="patka">HTML © <a href="mailto:videky-hu@breviar.sk">Juraj Vidéky</a></p>
</body>
</html>
