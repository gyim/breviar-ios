<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>31. zsoltár</title>
</head>
<body class="psalm">

<!--{BEGIN:ZALM32}-->
<div class="psalm-title">31. zsoltár</div>
<div class="psalm-subtitle">Boldog, aki bûnbocsánatot nyert</div>
<div class="psalm-idea"><i>Már Dávid király is boldognak mondja azt az embert, akit az Isten igazzá tesz érdemei nélkül </i> (Róm 4, 6).</div>
<p class='verse start'>Boldog, akinek gonoszsága megbocsátva,&nbsp;*</p>
<p class='verse cont'>és akinek bûnét eltörölték.</p>
<p class='verse start'>Boldog az, akinek az Úr nem számítja be vétkét,&nbsp;*</p>
<p class='verse cont last'>és akinek lelke hamisság nélkül való.</p>

<p class='verse start'>Elhallgattam, csontjaim is kiszáradtak,&nbsp;*</p>
<p class='verse cont'>míg egész nap kiáltoztam.</p>
<p class='verse start'>Éjjel-nappal érzem kezed súlyát,&nbsp;*</p>
<p class='verse cont'>életerõm kiszáradt,</p>
<p class='verse cont last'>mintha forró nyár heve tikkasztana.</p>

<p class='verse start'>Bûnömet eléd tártam,&nbsp;*</p>
<p class='verse cont'>nem rejtettem el vétkemet elõled.</p>
<p class='verse start'>Így szóltam: „Megvallom az Úrnak gonoszságomat!”&nbsp;*</p>
<p class='verse cont last'>És te megbocsátottad vétkemet.</p>

<p class='verse start'>Ezért fohászkodik hozzád az igaz ember&nbsp;*</p>
<p class='verse cont'>a megpróbáltatás idején.</p>
<p class='verse start'>Ha nagy vizek áradnak is,&nbsp;*</p>
<p class='verse cont'>õt el nem érik.</p>
<p class='verse start'>Te vagy menedékem, megóvsz engem</p>
<p class='verse cont'>a gyötrelemtõl,&nbsp;*</p>
<p class='verse cont last'>a szabadulás ujjongásával veszel körül.</p>

<p class='verse start'>„Értelmet adok neked, és megtanítalak a helyes útra,&nbsp;*</p>
<p class='verse cont'>szemem rajtad nyugszik.</p>
<p class='verse start'>Ne úgy élj, mint a ló vagy az öszvér,&nbsp;*</p>
<p class='verse cont'>azokban nincs értelem, fék és kantár kell nekik;</p>
<p class='verse start'>különben, ha be akarnád fogni õket,&nbsp;*</p>
<p class='verse cont last'>még csak nem is közelítenének hozzád.”</p>

<p class='verse start'>Sok szenvedés vár a gonoszokra,&nbsp;*</p>
<p class='verse cont'>de aki az Úrban bízik,</p>
<p class='verse cont'>azt õ szeretettel veszi körül.</p>
<p class='verse start'>Igazak, vigadjatok és ujjongjatok az Úrban,&nbsp;*</p>
<p class='verse cont'>és örvendjen minden tiszta szívû!</p>
<!--{END:ZALM32}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>