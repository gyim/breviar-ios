<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>138. zsoltár, 1-18. 23-24 – I.</title>
</head>
<body id="psalm">

<!--{BEGIN:ZALM139_I}-->
<div class="psalm-title">138. zsoltár, 1-18. 23-24 – I.</div>
<!--{BEGIN:PSALMODIA_NADPIS}--><div class="psalm-subtitle">Mindent lát az Úr</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Vajon ki látta az Úr gondolatait, s tanácsot ki adott neki?</i> (Róm 11, 34).</div><!--{END:PSALMODIA_MYSLIENKA}-->
<p>
Uram, te megvizsgálsz, és jól ismersz engem, *<br/>
<span class="indent15"></span>tudod, ha leülök vagy ha fölkelek.<br/>
Messzirõl ismered gondolataimat, *<br/>
<span class="indent15"></span>szemmel tartod jártomat-keltemet.<br/>
Jól látod minden utamat, †<br/>
<span class="indent15"></span>hiszen szavam még el sem éri nyelvemet, *<br/>
<span class="indent15"></span>íme, te már jól ismered, Uram.<br/>
Minden oldalról körülfogtál, *<br/>
<span class="indent15"></span>és kezedet rajtam nyugtatod.<br/>
Csodálatos ezt tudnom, *<br/>
<span class="indent15"></span>oly magasztos, hogy fel sem foghatom.<br/>
<br/>
Lelked elõl ugyan hová mehetnék? *<br/>
<span class="indent15"></span>Színed elõl hová futhatnék?<br/>
Ha fölszállnék az égbe, te ott vagy, *<br/>
<span class="indent15"></span>ha a holtak hazájában pihennék, ott is jelen vagy.<br/>
Ha felölteném a hajnal szárnyait, *<br/>
<span class="indent15"></span>és a tenger túlsó végén laknék,<br/>
oda is a te kezed vezetne, *<br/>
<span class="indent15"></span>és jobbod tartana engem.<br/>
Ha azt mondom: „Sötétség rejtsen el, *<br/>
<span class="indent15"></span>és boruljon éjbe körülöttem a fény!” <br/>
neked a sötétség akkor sem lesz sötét, †<br/>
<span class="indent15"></span>s az éj világos, akár a nappal, *<br/>
<span class="indent15"></span>sötétség és világosság neked ugyanaz.</p>
<!--{END:ZALM139_I}-->

<!--{BEGIN:ZALM139_II}-->
<div class="psalm-title">II.</div>
<p>
Egész bensõmet te alkottad, *<br/>
<span class="indent15"></span>anyám méhében te szõttél egybe engem.<br/>
Magasztallak, hogy oly csodásan alkottál; †<br/>
<span class="indent15"></span>csodálatos minden mûved, *<br/>
<span class="indent15"></span>lelkem jól tudja ezt.<br/>
<br/>
Csontjaim nem voltak rejtve elõtted, †<br/>
<span class="indent15"></span>amikor létrejöttem a rejtek ölén, *<br/>
<span class="indent15"></span>és megformáltál az anyaföld mélyében.<br/>
Alaktalan voltam még, *<br/>
<span class="indent15"></span>de szemeid már láttak engem,<br/>
és könyvedben írva állt minden napom: *<br/>
<span class="indent15"></span>meghatároztad,<br/>
<span class="indent15"></span>mielõtt egy is felvirradt volna közülük.<br/>
Gondolataid, Uram, mily mélységesek, *<br/>
<span class="indent15"></span>és gazdagságuk mily mérhetetlen!<br/>
Ha megszámlálnám, több lenne, mint a homokszem, *<br/>
<span class="indent15"></span>és ha végére érnék, még akkor is veled volnék.<br/>
<br/>
Vizsgálj meg, Istenem, ismerd meg szívemet, *<br/>
<span class="indent15"></span>próbálj meg, és ismerd meg gondolataimat.<br/>
Nézd meg, nem járok-e téves úton, *<br/>
<span class="indent15"></span>és vezess az örökkévalóság útján.</p>
<!--{END:ZALM139_II}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</body>
</html>