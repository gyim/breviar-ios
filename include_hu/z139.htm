<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>138. zsoltár, 1-18. 23-24 – I.</title>
</head>
<body class="psalm">
<!--{BEGIN:ZALM139_I}-->
<div class="psalm-title">138. zsoltár, 1-18. 23-24 – I.</div>
<!--{BEGIN:PSALMODIA_NADPIS}--><div class="psalm-subtitle">Mindent lát az Úr</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Vajon ki látta az Úr gondolatait, s tanácsot ki adott neki?</i> (Róm 11, 34).</div><!--{END:PSALMODIA_MYSLIENKA}-->
<p class='verse start first'>Uram, te megvizsgálsz, és jól ismersz engem,_*</p>
<p class='verse cont'>tudod, ha leülök vagy ha fölkelek.</p>
<p class='verse start'>Messzirõl ismered gondolataimat,_*</p>
<p class='verse cont'>szemmel tartod jártomat-keltemet.</p>
<p class='verse start'>Jól látod minden utamat,_†</p>
<p class='verse cont'>hiszen szavam még el sem éri nyelvemet,_*</p>
<p class='verse cont'>íme, te már jól ismered, Uram.</p>
<p class='verse start'>Minden oldalról körülfogtál,_*</p>
<p class='verse cont'>és kezedet rajtam nyugtatod.</p>
<p class='verse start'>Csodálatos ezt tudnom,_*</p>
<p class='verse cont last'>oly magasztos, hogy fel sem foghatom.</p>

<p class='verse start'>Lelked elõl ugyan hová mehetnék?_*</p>
<p class='verse cont'>Színed elõl hová futhatnék?</p>
<p class='verse start'>Ha fölszállnék az égbe, te ott vagy,_*</p>
<p class='verse cont'>ha a holtak hazájában pihennék, ott is jelen vagy.</p>
<p class='verse start'>Ha felölteném a hajnal szárnyait,_*</p>
<p class='verse cont'>és a tenger túlsó végén laknék,</p>
<p class='verse start'>oda is a te kezed vezetne,_*</p>
<p class='verse cont'>és jobbod tartana engem.</p>
<p class='verse start'>Ha azt mondom: „Sötétség rejtsen el,_*</p>
<p class='verse cont'>és boruljon éjbe körülöttem a fény!”</p>
<p class='verse start'>neked a sötétség akkor sem lesz sötét,_†</p>
<p class='verse cont'>s az éj világos, akár a nappal,_*</p>
<p class='verse cont'>sötétség és világosság neked ugyanaz.</p>
<!--{END:ZALM139_I}-->

<!--{BEGIN:ZALM139_II}-->
<div class="psalm-title">II.</div>
<p class='verse start first'>Egész bensõmet te alkottad,_*</p>
<p class='verse cont'>anyám méhében te szõttél egybe engem.</p>
<p class='verse start'>Magasztallak, hogy oly csodásan alkottál;_†</p>
<p class='verse cont'>csodálatos minden mûved,_*</p>
<p class='verse cont last'>lelkem jól tudja ezt.</p>

<p class='verse start'>Csontjaim nem voltak rejtve elõtted,_†</p>
<p class='verse cont'>amikor létrejöttem a rejtek ölén,_*</p>
<p class='verse cont'>és megformáltál az anyaföld mélyében.</p>
<p class='verse start'>Alaktalan voltam még,_*</p>
<p class='verse cont'>de szemeid már láttak engem,</p>
<p class='verse start'>és könyvedben írva állt minden napom:_*</p>
<p class='verse cont'>meghatároztad,</p>
<p class='verse cont'>mielõtt egy is felvirradt volna közülük.</p>
<p class='verse start'>Gondolataid, Uram, mily mélységesek,_*</p>
<p class='verse cont'>és gazdagságuk mily mérhetetlen!</p>
<p class='verse start'>Ha megszámlálnám, több lenne, mint a homokszem,_*</p>
<p class='verse cont last'>és ha végére érnék, még akkor is veled volnék.</p>

<p class='verse start'>Vizsgálj meg, Istenem, ismerd meg szívemet,_*</p>
<p class='verse cont'>próbálj meg, és ismerd meg gondolataimat.</p>
<p class='verse start'>Nézd meg, nem járok-e téves úton,_*</p>
<p class='verse cont'>és vezess az örökkévalóság útján.</p>
<!--{END:ZALM139_II}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</body>
</html>