<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>138. zsoltár, 1-18. 23-24 – I.</title>
</head>
<body class="psalm">

<!--{BEGIN:ZALM139_I}-->
<div class="psalm-title">138. zsoltár, 1-18. 23-24 – I.</div>
<!--{BEGIN:PSALMODIA_NADPIS}--><div class="psalm-subtitle">Mindent lát az Úr</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Vajon ki látta az Úr gondolatait, s tanácsot ki adott neki?</i> (Róm 11, 34).</div><!--{END:PSALMODIA_MYSLIENKA}-->
<p class='verse'>Uram, te megvizsgálsz, és jól ismersz engem,&nbsp;*<br/>
tudod, ha leülök vagy ha fölkelek.</p>
<p class='verse'>Messzirõl ismered gondolataimat,&nbsp;*<br/>
szemmel tartod jártomat-keltemet.</p>
<p class='verse'>Jól látod minden utamat,&nbsp;†<br/>
hiszen szavam még el sem éri nyelvemet,&nbsp;*<br/>
íme, te már jól ismered, Uram.</p>
<p class='verse'>Minden oldalról körülfogtál,&nbsp;*<br/>
és kezedet rajtam nyugtatod.</p>
<p class='verse'>Csodálatos ezt tudnom,&nbsp;*<br/>
oly magasztos, hogy fel sem foghatom.</p>
<p class='emptyline'/>
<p class='verse'>Lelked elõl ugyan hová mehetnék?&nbsp;*<br/>
Színed elõl hová futhatnék?</p>
<p class='verse'>Ha fölszállnék az égbe, te ott vagy,&nbsp;*<br/>
ha a holtak hazájában pihennék, ott is jelen vagy.</p>
<p class='verse'>Ha felölteném a hajnal szárnyait,&nbsp;*<br/>
és a tenger túlsó végén laknék,</p>
<p class='verse'>oda is a te kezed vezetne,&nbsp;*<br/>
és jobbod tartana engem.</p>
<p class='verse'>Ha azt mondom: „Sötétség rejtsen el,&nbsp;*<br/>
és boruljon éjbe körülöttem a fény!”</p>
<p class='verse'>neked a sötétség akkor sem lesz sötét,&nbsp;†<br/>
s az éj világos, akár a nappal,&nbsp;*<br/>
sötétség és világosság neked ugyanaz.</p>
<!--{END:ZALM139_I}-->

<!--{BEGIN:ZALM139_II}-->
<div class="psalm-title">II.</div>
<p class='verse'>Egész bensõmet te alkottad,&nbsp;*<br/>
anyám méhében te szõttél egybe engem.</p>
<p class='verse'>Magasztallak, hogy oly csodásan alkottál;&nbsp;†<br/>
csodálatos minden mûved,&nbsp;*<br/>
lelkem jól tudja ezt.</p>
<p class='emptyline'/>
<p class='verse'>Csontjaim nem voltak rejtve elõtted,&nbsp;†<br/>
amikor létrejöttem a rejtek ölén,&nbsp;*<br/>
és megformáltál az anyaföld mélyében.</p>
<p class='verse'>Alaktalan voltam még,&nbsp;*<br/>
de szemeid már láttak engem,</p>
<p class='verse'>és könyvedben írva állt minden napom:&nbsp;*<br/>
meghatároztad,<br/>
mielõtt egy is felvirradt volna közülük.</p>
<p class='verse'>Gondolataid, Uram, mily mélységesek,&nbsp;*<br/>
és gazdagságuk mily mérhetetlen!</p>
<p class='verse'>Ha megszámlálnám, több lenne, mint a homokszem,&nbsp;*<br/>
és ha végére érnék, még akkor is veled volnék.</p>
<p class='emptyline'/>
<p class='verse'>Vizsgálj meg, Istenem, ismerd meg szívemet,&nbsp;*<br/>
próbálj meg, és ismerd meg gondolataimat.</p>
<p class='verse'>Nézd meg, nem járok-e téves úton,&nbsp;*<br/>
és vezess az örökkévalóság útján.</p>
<!--{END:ZALM139_II}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</body>
</html>