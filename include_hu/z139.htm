<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>138. zsoltár, 1-18. 23-24 – I.</title>
</head>
<body>

<!--{BEGIN:ZALM139_I}-->
<center><b><font color="#FF0000">138. zsoltár, 1-18. 23-24 – I.</font></b><br>
<font color="#FF0000">Mindent lát az Úr</font></center>
<p><i>Vajon ki látta az Úr gondolatait, s tanácsot ki adott neki?</i> (Róm 11, 34).</p>
<p><b><br>
Uram, te megvizsgálsz, és jól ismersz engem, *<br>
&nbsp;&nbsp;&nbsp; tudod, ha leülök vagy ha fölkelek.<br>
Messzirõl ismered gondolataimat, *<br>
&nbsp;&nbsp;&nbsp; szemmel tartod jártomat-keltemet.<br>
Jól látod minden utamat, †<br>
&nbsp;&nbsp;&nbsp; hiszen szavam még el sem éri nyelvemet, *<br>
&nbsp;&nbsp;&nbsp; íme, te már jól ismered, Uram.<br>
Minden oldalról körülfogtál, *<br>
&nbsp;&nbsp;&nbsp; és kezedet rajtam nyugtatod.<br>
Csodálatos ezt tudnom, *<br>
&nbsp;&nbsp;&nbsp; oly magasztos, hogy fel sem foghatom.<br>
<br>
Lelked elõl ugyan hová mehetnék? *<br>
&nbsp;&nbsp;&nbsp; Színed elõl hová futhatnék?<br>
Ha fölszállnék az égbe, te ott vagy, *<br>
&nbsp;&nbsp;&nbsp; ha a holtak hazájában pihennék, ott is jelen vagy.<br>
Ha felölteném a hajnal szárnyait, *<br>
&nbsp;&nbsp;&nbsp; és a tenger túlsó végén laknék,<br>
oda is a te kezed vezetne, *<br>
&nbsp;&nbsp;&nbsp; és jobbod tartana engem.<br>
Ha azt mondom: „Sötétség rejtsen el, *<br>
&nbsp;&nbsp;&nbsp; és boruljon éjbe körülöttem a fény!” <br>
neked a sötétség akkor sem lesz sötét, †<br>
&nbsp;&nbsp;&nbsp; s az éj világos, akár a nappal, *<br>
&nbsp;&nbsp;&nbsp; sötétség és világosság neked ugyanaz.</p></b>
<!--{END:ZALM139_I}-->

<!--{BEGIN:ZALM139_II}-->
<center><b><font color="#FF0000">II.</font></b><br></center>
<p><b><br>
Egész bensõmet te alkottad, *<br>
&nbsp;&nbsp;&nbsp; anyám méhében te szõttél egybe engem.<br>
Magasztallak, hogy oly csodásan alkottál; †<br>
&nbsp;&nbsp;&nbsp; csodálatos minden mûved, *<br>
&nbsp;&nbsp;&nbsp; lelkem jól tudja ezt.<br>
<br>
Csontjaim nem voltak rejtve elõtted, †<br>
&nbsp;&nbsp;&nbsp; amikor létrejöttem a rejtek ölén, *<br>
&nbsp;&nbsp;&nbsp; és megformáltál az anyaföld mélyében.<br>
Alaktalan voltam még, *<br>
&nbsp;&nbsp;&nbsp; de szemeid már láttak engem,<br>
és könyvedben írva állt minden napom: *<br>
&nbsp;&nbsp;&nbsp; meghatároztad,<br>
&nbsp;&nbsp;&nbsp; mielõtt egy is felvirradt volna közülük.<br>
Gondolataid, Uram, mily mélységesek, *<br>
&nbsp;&nbsp;&nbsp; és gazdagságuk mily mérhetetlen!<br>
Ha megszámlálnám, több lenne, mint a homokszem, *<br>
&nbsp;&nbsp;&nbsp; és ha végére érnék, még akkor is veled volnék.<br>
<br>
Vizsgálj meg, Istenem, ismerd meg szívemet, *<br>
&nbsp;&nbsp;&nbsp; próbálj meg, és ismerd meg gondolataimat.<br>
Nézd meg, nem járok-e téves úton, *<br>
&nbsp;&nbsp;&nbsp; és vezess az örökkévalóság útján.</p></b>
<!--{END:ZALM139_II}-->
<br>
<hr>
<center><font size=-1>© <a href="mailto:videky-hu@breviar.sk">Juraj Vidéky</a></font>
<font size=-1>© <a href="mailto:eleklaszlo@freemail.hu">László Elek</a></font></center>
</p></b>
</body>
</html>
