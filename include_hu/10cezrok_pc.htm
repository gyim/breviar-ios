<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 10. HÉT</title>
</head>
<body>

<center><b> ÉVKÖZI IDÕ</b>
<p><b>10. HÉT</b></center>
<center>
<p>OLVASMÁNYOS IMAÓRA</center>

VASÁRNAP
<!--{BEGIN:OCR10NEc_CIT1}-->
<p>
<b>Sirák fiának könyvébõl</b>
<div align="right" class="red">46, 1-12</div>
<div align="center" class="redit">Józsue és Káleb dicsérete</div>
<b>
<p>&nbsp;&nbsp;&nbsp;&nbsp;
Józsue, Nun fia vitéz hadvezér volt, és Mózes utódja a prófétaságban. Nevéhez méltóan nagy volt: megmentette a kiválasztottakat, bosszút állt az ellenségen, és bevezette örökrészébe Izraelt. Nagyszerû volt, ahogy kezét fölemelte, és dárdát ragadott a városok ellen! Volt-e, aki szembeszállhatott vele? Hiszen az Úrnak hadait vezette! Nemde még a nap is megállt intésére, s egy napból kettõ lett? A magasságbeli Istenhez folyamodott, amikor mindenfelõl ellenség támadta, és az Úr meghallgatta: hallatlan erejû jégesõt támasztott, rázúdította az ellenséges népre, s megsemmisítette az ellent a lejtõn, hadd tudják meg a népek, fegyvere mily erõs, és hogy ellenfelük maga az Úr.
<br/>&nbsp;&nbsp;&nbsp;&nbsp;
Azért is, mert hû volt a Hatalmashoz, s jámbornak bizonyult Mózes napjaiban, õ és Káleb, Jefunne fia, bátran szembeszálltak a tömeggel, s így elejét vették, hogy a nép vétkezzék, elhallgattatták a gonosz zúgolódást. Ezért õk ketten kivételek lettek a gyalogos hatszázezer közül, és bevonulhattak örökrészükbe, a tejjel-mézzel folyó országba. Az Úr erõt kölcsönzött Kálebnek – és az öreg koráig megmaradt benne –, hogy meg tudja szállni a hegyvidéket, s ereje rászállott utódaira is. Hadd tudja meg ebbõl egész Izrael, mily üdvös mindenben követni az Urat!
</b>
<p><span class="redsmall">VÁLASZOS ÉNEK</span>
<div align="right" class="red">Sir 46, 6. 4a. 5a</div>
<br/><b><span class="red">V.</span>
A magasságbeli Istenhez folyamodott, amikor mindenfelõl ellenség támadta, <span class="red">*</span> 
És meghallgatta õt a nagy és szentséges Isten, mert hallatlan erejû jégesõt támasztott.</b>
<br/><b><span class="red">F.</span>
Volt-e, aki szembeszállhatott vele? Nemde még a nap is megállt intésére? <span class="red">*</span> 
És meghallgatta õt a nagy és szentséges Isten, mert hallatlan erejû jégesõt támasztott.</b>
<!--{END:OCR10NEc_CIT1}-->
<!--{BEGIN:OCR10NEc_CIT2}-->
<p>
<b>Kezdõdik Antiochiai Szent Ignác püspök és vértanúnak a rómaiakhoz írt levele</b>
<div align="center" class="red">(Inscriptio, 1, 1 – 2, 2: Funk 1, 213-215)</div>
<p>
<div align="center" class="redit">Nem az embereknek akarok tetszeni, hanem Istennek</div>
<b>
<p>&nbsp;&nbsp;&nbsp;&nbsp;
Ignác, más néven Teoforusz, annak az egyháznak, amelyet a mennyei Atya és egyetlen Fia, Jézus Krisztus oly jóságosan kedvel, amelyet szeret és megvilágosít az, aki mindazt szereti, ami Istenünknek, Jézus Krisztusnak kedve szerint való, a rómaiak területén elöljáró egyháznak, amely méltó Istenhez, dicsõséges, méltán magasztalt, dicsérendõ és érdemes arra, hogy kérése teljesüljön, tiszta és méltó arra, hogy az egyetemes szeretetközösség élén álljon, megtartja Krisztus törvényét, és abban dicsekszik, hogy Istent Atyjának nevezi; ennek az egyháznak küldöm üdvözletemet, az Atya Fiának, Jézus Krisztusnak nevében. Teljes és sértetlen üdvösséget kívánok Jézus Krisztusban, a mi Istenünkben mindazoknak, akik, mint a test és a lélek, egységben vannak az õ parancsaival, teljesen beteltek Isten kegyelmével, és mentesek minden hamis tanítástól.
<br/>&nbsp;&nbsp;&nbsp;&nbsp;
Imádságaimban azért könyörögtem Urunkhoz, hogy megláthassam a ti Isten elõtt is kedves arcotokat. Állhatatos is voltam ebben a kérésemben, hogy meghallgattatást nyerjek, ezért remélem, hogy Krisztus Jézusban bilincsbe verten köszönthetlek majd benneteket, ha az az Isten akarata, hogy méltó legyek az életemet befejezni. Eddig ugyanis minden oly jól kezdõdött, hogy – ha megkaphatom azt a kegyet – minden akadály nélkül elnyerem életem végét. Aggódom azonban szeretetetek miatt, nehogy káromra legyen az. Ti ugyanis könnyen megtehetitek azt, amit kiterveltek, nekem viszont nehéz lesz az Urat elnyernem, ha ti nem könyörültök rajtam.
<br/>&nbsp;&nbsp;&nbsp;&nbsp;
Nem szeretném, ha ti az emberek kegyét keresnétek; keressétek az Istenét, mint ahogy keresitek is. Mert nekem sose lesz többé ilyen alkalmam, hogy Istent elnyerjem, és ti sem tehettek nekem semmi jobbat, mint ha most csendben maradtok. Mert ha hallgattok rólam, az Isten szava leszek; ha pedig jobban szeretitek testi életemet, csak visszhang maradok. Ne szánjatok nekem mást, mint hogy Isten dicsõségére áldozattá váljak, hiszen már készen áll az oltár. Ti pedig legyetek szeretetbõl ennek az oltárnak énekkara, és zengjétek az Atyának Jézus Krisztusban, hogy Isten Szíria püspökét napkeletrõl napnyugatra elhozva méltónak találta a vértanúságra. Jó nekem ebbõl a világból az Istenben elnyugodnom, hogy õbenne támadjak fel.
</b>
<p><span class="redsmall">VÁLASZOS ÉNEK</span>
<div align="right" class="red">Fil 1, 21; Gal 6, 14</div>
<br/><b><span class="red">V.</span>
Számomra az élet Krisztus, a halál pedig nyereség. <span class="red">*</span> 
Nem akarok mással dicsekedni, mint Urunk, Jézus Krisztus keresztjével.</b>
<br/><b><span class="red">F.</span>
Általa keresztre szegezték nekem a világot, és engem is a világnak. <span class="red">*</span> 
Nem akarok mással dicsekedni, mint Urunk, Jézus Krisztus keresztjével.</b>
<!--{END:OCR10NEc_CIT2}-->

HÉTFÕ
<!--{BEGIN:OCR10POc_CIT1}-->
<p>
<b>Kezdõdik Józsue könyve</b>
<div align="right" class="red">1, 1-18</div>
<div align="center" class="redit">Józsue, az Istentõl kiválasztott új vezér egységre buzdítja a népet</div>
<b>
<p>&nbsp;&nbsp;&nbsp;&nbsp;
Mózesnek, az Úr szolgájának halála után szólt az Úr Józsuéhoz, Nun fiához, Mózes szolgájához, s azt mondta: „Szolgám, Mózes halott. Indulj, kelj át a Jordánon, te és ez az egész nép arra a földre, amelyet Izrael fiainak adok. Minden helyet, amelyet talpatok ér, nektek adok, ahogy Mózesnek mondtam. A pusztától és Libanontól a nagy folyóig, az Eufráteszig s napnyugat felé a Nagytengerig terjed határotok. Senki sem lesz képes ellenállni neked egész életedben: veled leszek, ahogy Mózessel is vele voltam, nem hagylak el, nem szolgáltatlak ki.<br/>&nbsp;&nbsp;&nbsp;&nbsp;
Légy erõs és kitartó, mert te adod birtokul ennek a népnek a földet, amelyre atyáiknak megesküdtem, hogy nekik adom. Légy hát erõs és kitartó, s ügyelj, hogy mindenben a törvény szerint járj el, amelyet szolgám, Mózes szabott neked; ne térj el tõle se jobbra, se balra, hogy minden úton sikerrel járj. Ennek a törvénynek a könyve legyen minden idõben ajkadon; fontolgasd éjjel-nappal, ügyelj rá, s mindenben ahhoz szabd tetteidet, ami benne írva van. Akkor szerencsés leszel minden vállalkozásodban: sikerülni fog neked. Hát nem azt a parancsot adtam neked, hogy légy erõs és kitartó? Ne félj, és ne aggódj tehát, mert az Úr, a te Istened veled lesz mindenütt, ahova csak mész.”
<br/>&nbsp;&nbsp;&nbsp;&nbsp;
Akkor Józsue ezt a parancsot adta a nép írnokainak: „Járjátok be a tábort, és mondjátok meg a népnek: Lássátok el magatokat élelemmel, mert három napon belül átkeltek a Jordánon, hogy birtokba vegyétek a földet, amelyet az Úr, a ti Istenetek ad nektek birtokul.”
<br/>&nbsp;&nbsp;&nbsp;&nbsp;
Ruben és Gád fiaihoz, továbbá Manassze törzse feléhez pedig így szólt Józsue: „Emlékezzetek arra, amit az Úr szolgája, Mózes parancsolt nektek: Az Úr, a ti Istenetek nyugalmat ad nektek, s nektek adja itt ezt a földet. Asszonyaitok, gyermekeitek és jószágotok maradjanak azon a földön, amelyet Mózes a Jordánon túl adott nektek. Ti ellenben, fegyverforgatásra képes férfiak, mindnyájan vonuljatok tovább testvéreitek élén, és legyetek segítségükre, míg az Úr testvéreiteknek is meg nem adja a nyugalmat, mint nektek, s õk is birtokukba nem veszik a földet, amelyet az Úr, az õ Istenük ad nekik. Akkor visszatérhettek arra a földre, amely a tiétek, s amelyet Mózes, az Úr szolgája adott nektek a Jordánon túl, napkelet felé”
<br/>&nbsp;&nbsp;&nbsp;&nbsp;
Így válaszoltak Józsuénak: „Mindent megteszünk, amit parancsolsz, s elmegyünk mindenhova, ahová csak küldesz bennünket. Egészen úgy hallgatunk rád, ahogyan Mózesre hallgattunk. Csak legyen veled az Úr, a te Istened, ahogy Mózessel vele volt! Aki ellened szegül, s nem engedelmeskedik parancsaidnak, bármit parancsolsz is neki, az haljon meg. Te pedig légy erõs és kitartó!”
</b>
<p><span class="redsmall">VÁLASZOS ÉNEK</span>
<div align="right" class="red">Vö. Józs 1, 5b. 6. 9; Mtörv 31, 20a</div>
<br/><b><span class="red">V.</span>
Veled leszek, ahogyan Mózessel is vele voltam, mondja az Úr; <span class="red">*</span> 
Légy erõs és kitartó, mert te vezeted be népemet a tejjel-mézzel folyó országba.</b>
<br/><b><span class="red">F.</span>
Ne félj, mert veled leszek mindenütt, ahová csak mész. <span class="red">*</span> 
Légy erõs és kitartó, mert te vezeted be népemet a tejjel-mézzel folyó országba.</b>
<!--{END:OCR10POc_CIT1}-->
<!--{BEGIN:OCR10POc_CIT2}-->
<p>
<b>Antiochiai Szent Ignác püspök és vértanúnak a rómaiakhoz írt levelébõl</b>
<div align="center" class="red">(3, 1 – 5, 3: Funk 1, 215-219)</div>
<p>
<div align="center" class="redit">Ne csak kereszténynek hívjanak, de azzá is váljak.</div>
<b>
<p>&nbsp;&nbsp;&nbsp;&nbsp;
Soha senkit tévútra nem vittetek, másoknak tanítói voltatok. Én is meg akarom erõsíteni azt, amit ti tanítotok és hirdettek. Csak kérjetek számomra lelki-testi erõt, hogy ne csak beszéljek, de úgy is tegyek; hogy ne csak kereszténynek hívjanak, de azzá is váljak. Mert ha azzá lettem, akkor lesz igazán krisztusi a nevem; akkor leszek igazán hívõ, ha már nem állok a világ szolgálatában. Semmi sem jó, ami csak látszat. Maga a mi Istenünk, Jézus Krisztus ugyanis megint az Atyánál van, s azóta sokkal inkább kinyilvánítja magát. Mert kereszténynek lenni a világban, amely gyûlöl minket, nem meggyõzés dolga, hanem lelki nagyságé.
<br/>&nbsp;&nbsp;&nbsp;&nbsp;
Minden egyháznak írok, és mindnyájatoknak meghagyom, hogy szívesen meghalok Istenért, ha ti meg nem akadályozzátok. Kérlek benneteket, hogy ne akarjatok nekem alkalmatlan jótéteménnyel segíteni. Engedjetek, hadd legyek vadállatok eledele, mert ezáltal juthatok Istenhez. Isten búzája vagyok én, és meg kell hogy õröljenek a vadállatok fogai, hogy Krisztus tiszta kenyerének bizonyuljak.
<br/>&nbsp;&nbsp;&nbsp;&nbsp;
Csalogassátok inkább a bestiákat, hogy sírommá váljanak, és testembõl semmit ne hagyjanak meg, mert így legalább elhunytom után senkinek sem leszek terhére. Akkor leszek Krisztus igazí tanítványa, ha már testemet sem látja a világ. Esedezzetek Krisztushoz értem, hogy e vadállatok által Isten számára áldozattá legyek. Nem úgy parancsolom ezt nektek, mint Péter és Pál. Õk apostolok voltak, én elítélt; õk szabadok voltak, én mindmáig rab vagyok. De ha elszenvedtem a halált, Jézus Krisztus szabadosa leszek, és benne szabad emberként fogok feltámadni. Most vasra verve megtanulom, hogy semmi földi dolgot se kívánjak.
<br/>&nbsp;&nbsp;&nbsp;&nbsp;
Szíriától egészen Rómáig vadakkal van küzdelmem, szárazon és vízen. Éjjel-nappal tíz leopárd rabságában vagyok; ezek az engem õrzõ szakasz katonái. Ha jót teszek velük, annál gonoszabbak. De az õ gonoszságuk javamra szolgál; bár ez még nem jelent megigazulást (1 Kor 4, 4). Csak jussak a vadállatok elé, amelyek számomra már készenlétben vannak. Az a vágyam, hogy gyorsan rontsanak rám. Ingerelni is fogom õket, hogy hamar felfaljanak, nehogy megrettenve érintetlenül hagyjanak, mint néhány esetben megtették. Ha pedig visszakoznának, kényszerítem majd õket. Bocsássatok meg nekem, de én tudom, mi válik javamra. Most kezdek csak tanítvány lenni. Semmi látható vagy láthatatlan dolog el ne ragadja a lelkemet, hogy így csak Jézus Krisztust bírhassam. Jöjjön rám bármi: tûz, kereszt, bestiák hada, szétdarabolás, szétmarcangolás, csontjaim megtörése, tagjaim levágása, az egész test összezúzása, az ördög minden vad kínzása: csak eljussak Jézus Krisztushoz!
</b>
<p><span class="redsmall">VÁLASZOS ÉNEK</span>
<div align="right" class="red">Gal 2, 19. 20</div>
<br/><b><span class="red">V.</span>
A törvény által meghaltam, hogy az Istennek éljek. Minthogy azonban most még testben élek, Isten Fiának hitében élek, <span class="red">*</span> 
Aki szeretett, és feláldozta magát értem.</b>
<br/><b><span class="red">F.</span>
Krisztussal engem is keresztre feszítettek. Élek, de már nem én élek, hanem Krisztus él bennem. <span class="red">*</span> 
Aki szeretett, és feláldozta magát értem.</b>
<!--{END:OCR10POc_CIT2}-->

KEDD
<!--{BEGIN:OCR10UTc_CIT1}-->
<p>
<b>Józsue könyvébõl</b>
<div align="right" class="red">2, 1-24</div>
<div align="center" class="redit">Rácháb Istenben bízva megmenti a hírszerzõket</div>
<b>
<p>&nbsp;&nbsp;&nbsp;&nbsp;
Azokban a napokban: Józsue, Nun fia Sittimbõl titokban két hírszerzõt küldött elõre ezzel a megbízatással: „Menjetek, fürkésszétek ki Jerikó földjét!” Elõrementek, s egy Rácháb nevû rossz hírû nõ házába tértek be, aztán nyugalomra tértek. Jerikó királyának nyomban jelentették: „Izrael fiai közül emberek érkeztek éjszakára, az országot kikémlelni.” Jerikó királya erre üzent Ráchábnak: „Add ki azokat az embereket, akik hozzád érkeztek, s házadba betértek, mert azért jöttek, hogy az egész országot kikémleljék.”
<br/>&nbsp;&nbsp;&nbsp;&nbsp;
De az asszony fogta, és elrejtette a két embert, így válaszolt: „Valóban, ezek az emberek betértek hozzám, de nem tudtam, honnan valók. Amikor a sötétség beálltával be akarták zárni a város kapuit, kimentek. Nem tudom, hova mentek. De vegyétek gyorsan üldözõbe, s talán még utoléritek õket!” Közben fölvitte a tetõre, s ott a kupacokba rakott lenszár alá rejtette õket. A király emberei a Jordán irányában a gázlóig üldözték õket, a kaput pedig, mihelyt kivonultak, akik üldözõbe vették õket, bezárták.
<br/>&nbsp;&nbsp;&nbsp;&nbsp;
Mielõtt még nyugalomra tértek volna, Rácháb fölment hozzájuk a tetõre, így beszélt: „Tudom, hogy az Úr nektek adta ezt a földet. Félelem fogott el bennünket tõletek, s az ország lakóit közeledéstekre mind hatalmába kerítette a rémület. Mert tudomásunkra jutott, hogy Egyiptomból való kivonulástok idején az Úr kiszárította elõttetek a Sás-tengert, meg hogy mit tettetek az amoriták két királyával, Szichonnal és Oggal, a Jordánon túl: betöltöttetek rajtuk az átkot. Amikor meghallottuk, elhagyott a bátorságunk, és senki sem mert többé nektek ellenállni. Mert az Úr, a ti Istenetek, Isten fönn az égben éppen úgy, mint lenn a földön. Most hát esküdjetek meg nekem az Úrra, amint én könyörületes voltam irántatok, ti is megkönyörültök atyám házán, s adjatok erre valami megbízható jelet; hagyjátok életben apámat és anyámat, bátyáimat és nõvéreimet és mindazokat, akik hozzájuk tartoznak, kíméljetek meg bennünket a haláltól.”
<br/>&nbsp;&nbsp;&nbsp;&nbsp;
A hírszerzõk azt válaszolták: „Inkább magunk haljunk meg helyettetek! De ne áruljátok el egyezségünket! Ha az Úr nekünk adja az országot, könyörületesek és hûségesek leszünk hozzád.” Rácháb egy kötélen leengedte õket az ablakból, háza ugyanis a város falánál állt, a város fala mellett lakott. S így szólt hozzájuk: „Menjetek a hegyekbe, akkor kikerülitek azokat, akik üldözõbe vettek benneteket. Ott rejtõzzetek el három napig, üldözõitek visszatértéig, azután menjetek utatokra.”
<br/>&nbsp;&nbsp;&nbsp;&nbsp;
Az emberek azt felelték neki: „Az esküt, amit tettél velünk, ezzel a föltétellel vagyunk kötelesek megtartani: Ha megérkezünk az országba, nézd, mutasd ezt a jelet: Kösd ezt a piros fonálból font zsinórt arra az ablakra, amelyen leengedtél bennünket, s gyûjtsd össze házadban apádat, anyádat, bátyáidat és egész családodat. Aki házad ajtaján kilép, annak hulljon a vére vissza a fejére, mi ártatlanok vagyunk benne. Hanem azoknak a vére, akik házadban lesznek, hulljon a mi fejünkre, ha valaki kezet emel rájuk. De ha elárulnál minket, nem köt az eskü, melyet neked tettünk.” Erre így válaszolt: „Úgy legyen, ahogy mondtatok.” Ezzel útra bocsátotta õket, s õk eltávoztak. Akkor az ablakra kötötte a piros zsinórt.
<br/>&nbsp;&nbsp;&nbsp;&nbsp;
Elmentek, és a hegyekbe értek. Ott maradtak három napig, amíg az üldözésükre küldött emberek vissza nem tértek. Ezek az egész utat végigfürkészték, de nem találták õket. Aztán a két ember újra lejött a hegyekbõl, átkelt a Jordánon, és Józsuéhoz, Nun fiához ment. Mindent elbeszéltek neki, ami történt, így szóltak Józsuéhoz. „Az Úr az egész országot kezünkre adta. Már most retteg tõlünk az ország minden lakója ”
</b>
<p><span class="redsmall">VÁLASZOS ÉNEK</span>
<div align="right" class="red">Jak 2, 24. 26; Zsid 11, 31</div>
<br/><b><span class="red">V.</span>
Az embert a tettek teszik igazzá, nem a hit egymagában. Ugyanígy a bûnös életû Rácháb is nem a tettek által igazult-e meg, amikor menedéket adott a hírszerzõknek, s aztán más úton engedte õket tovább? <span class="red">*</span> 
Mert ahogy lélek nélkül halott a test, a hit is halott tettek nélkül.</b>
<br/><b><span class="red">F.</span>
A bûnös életû Rácháb a hite folytán nem veszett oda a hitetlenekkel együtt, mert jó szívvel befogadta a hírszerzõket. <span class="red">*</span> 
Mert ahogy lélek nélkül halott a test, a hit is halott tettek nélkül.</b>
<!--{END:OCR10UTc_CIT1}-->
<!--{BEGIN:OCR10UTc_CIT2}-->
<p>
<b>Antiochiai Szent Ignác püspök és vértanúnak a rómaiakhoz írt levelébõl</b>
<div align="center" class="red">(6, 1 – 9, 3: Funk 1, 219-223)</div>
<p>
<div align="center" class="redit">Földi vágyaim keresztre vannak feszítve</div>
<b>
<p>&nbsp;&nbsp;&nbsp;&nbsp;
Mit használna nekem e világ gyönyöre vagy e világ minden országa? Jobb nekem meghalnom Krisztus Jézusban, mint uralkodni a föld határain. Õt keresem, aki értünk meghalt; õt akarom, aki értünk feltámadt. Újjászületés vár reám. Hagyjatok engem, testvérek! Ne akadályozzátok meg, hogy újjászületve éljek, ne akarjátok, hogy meghaljak; vágyva vágyom Istené lenni; ne adjatok hát vissza a világnak, félre ne vezessetek alkalmatlan ajándékotokkal; hagyjatok, hadd jussak be a tiszta fény honába; ha oda eljutok, akkor leszek igazi ember. Engedjétek, hogy Istenem szenvedését utánozzam! Akiben õ lakik, az értse meg, hogy mit akarok, és legyen részvéttel irántam, tudva, mi aggaszt engem.
<br/>&nbsp;&nbsp;&nbsp;&nbsp;
E világ fejedelme magának akar engem megszerezni, és Istenre vágyó akaratomat meg akarja rontani. Akik jelen lesztek, közületek senki se támogassa õt; hanem inkább legyetek az én pártomon, azaz Istenén. Ne beszéljetek Jézus Krisztusról, ha szívetek még a világot kívánja. Ne legyen köztetek féltékenység! Meg ha majd jelen leszek is köztetek, és úgy kérnélek valami másra, akkor se higgyétek el azt; csak ezt higgyétek, amit most írok. Élve írok nektek, de a halált kívánva. Földi vágyaim keresztre vannak feszítve, s nincs bennem semmi, ami a föld szeretetére tüzelne; hanem már az élõ és beszélõ víz van bennem, és ezt mondja bensõmben: „Jöjj az Atyához!” Nem telik élvezetem romlandó eledelben, sem e világ gyönyörûségeiben. Isten kenyerét akarom, vagyis Jézus Krisztus testét, aki Dávid családjából származik; italul pedig az õ vérét kívánom, amely a romolhatatlan szeretet.
<br/>&nbsp;&nbsp;&nbsp;&nbsp;
Nem akarok tovább földi emberként élni. És ez meg is lesz, ha ti is úgy akarjátok. Legyetek is rajta, kérlek, hogy ti is irgalmat nyerjetek. E rövid levelemben azt kérem tõletek, hogy higgyetek nekem. Jézus Krisztus nyilvánvalóvá teszi majd elõttetek, hogy igazat mondok; õ az az igazmondó ajak, amelybõl igazán az Atya szólt. Könyörögjetek értem, hogy ezt elérjem. Nem emberileg gondolkodva, hanem Isten szándéka szerint írtam ezeket nektek. Ha eljutok a szenvedéshez, akkor jóakaróim voltatok; de ha felmentenének a szenvedéstõl, akkor rosszakaróim.
<br/>&nbsp;&nbsp;&nbsp;&nbsp;
Imádságaitokban emlékezzetek meg a szíriai egyházról, amelynek helyettem most Isten a pásztora. A püspök helyett most maga Jézus Krisztus vigyáz reá meg a ti szeretetetek. Én pedig szégyellem, hogy közéjük valónak tartanak, nem vagyok rá méltó, én ugyanis mintegy az utolsó vagyok, és elvetélt. De irgalomra találtam, hogy legyek én is majd valaki, ha Istenhez eljutok. Üdvözöl titeket az én lelkem, és azoknak az egyházaknak a szeretete, amelyek Jézus Krisztus nevében nem úgy fogadtak engem, mint valami átutazót. Mert azok az egyházak is, amelyek távol estek a mostani utamtól, minden egyes városban elém siettek.
</b>
<p><span class="redsmall">VÁLASZOS ÉNEK</span>
<div align="right" class="red">Kol 1, 24. 29</div>
<br/><b><span class="red">V.</span>
Örömmel szenvedek értetek, <span class="red">*</span> 
És testemben kiegészítem, ami Krisztus szenvedésébõl hiányzik, testének, az Egyháznak a javára.</b>
<br/><b><span class="red">F.</span>
Ezért fáradok és küzdõk Krisztus erejével, amely hatékonyan mûködik bennem. <span class="red">*</span> 
És testemben kiegészítem, ami Krisztus szenvedésébõl hiányzik, testének, az Egyháznak a javára.</b>
<!--{END:OCR10UTc_CIT2}-->

SZERDA
<!--{BEGIN:OCR10STRc_CIT1}-->
<p>
<b>Józsue könyvébõl</b>
<div align="right" class="red">3, 1-17; 4, 14-19; 5, 10-12</div>
<div align="center" class="redit">A nép átkel a Jordánon, és megünnepli a húsvétot</div>
<b>
<p>&nbsp;&nbsp;&nbsp;&nbsp;
Azokban a napokban: Józsue kora reggel fölkelt, és Sittimbõl útra kelt Izrael fiaival. Eljutottak a Jordánig, és míg át nem keltek, ott töltötték az éjszakákat. Három nap elteltével az elöljárók bejárták a tábort, és megparancsolták a népnek: „Ha meglátjátok az Úr, a ti Istenetek szövetségének ládáját és a Lévi fiai közül való papokat, akik viszik, akkor arról a helyrõl, ahol vagytok, induljatok el, és kövessétek õket, hogy tudjátok, melyik úton kell mennetek, mert még sohasem jártatok azon az úton. De köztetek és a láda között legyen mintegy 2000 könyöknyi távolság: ne menjetek hozzá közel!” Józsue így szólt a néphez: „Szentelõdjetek meg holnapra, mert az Úr csodát tesz körötökben.” A papoknak pedig ezt mondta Józsue: „Emeljétek föl a szövétség ládáját, és haladjatok vele a nép élén!” Ezek fölemelték a szövetség ládáját, és a nép elõtt haladtak.
<br/>&nbsp;&nbsp;&nbsp;&nbsp;
Az Úr így szólt Józsuéhoz: „Ma elkezdelek naggyá tenni egész Izrael szemében, hogy így megtudja: veled vagyok, amint Mózessel vele voltam. De parancsold meg a szövetség ládáját vivõ papoknak: mihelyt a Jordán vizéhez értek, magában a Jordánban álljatok meg.” Józsue tehát így szólt Izrael fiaihoz: „Gyertek, és halljátok az Úr, a ti Istenetek szavát!” Aztán így folytatta Józsue: „Errõl tudjátok meg, hogy élõ Isten van köztetek, s hogy biztosan elûzi elõletek a kánaániakat, hetitákat, hivvitákat, perizitákat, girgasitákat, amoritákat és jebuzitákat: az Úrnak, az egész föld Urának ládája átkel elõttetek a Jordánon. Válasszatok ki Izrael törzseibõl tizenkét férfit, mindegyik törzsbõl egyet. Mihelyt a papoknak a talpa, akik az Úrnak, az egész föld Urának ládáját viszik, a Jordán vizét éri, a Jordán vize kettéválik, a lefelé menõ elfolyik, a felülrõl jövõ egy tömeggé merevedik.”
<br/>&nbsp;&nbsp;&nbsp;&nbsp;
Amikor tehát a nép tábort bontott, hogy átkeljen a Jordánon, a papok a szövetség ládáját a nép elõtt vitték. Amikor a ládát vivõk a Jordánhoz értek, s ezeknek a papoknak a lába a vizet érte – a Jordán az egész aratási idõben túláradt a medrén –, a felülrõl jövõ víz megállt, s egyetlen tömeggé állt össze, nagy távolságon, egész Cártán határáig; közben az arabok tengere vagy a Sós-tenger felé folyó víz teljesen elapadt. A nép átkelt, Jerikóval szemben. A papok, akik az Úr szövetségének ládáját vitték, száraz talajon álltak, mozdulatlanul, a Jordán közepén. Egész Izrael szárazon kelt át, míg az egész nép át nem ért a Jordánon.
<br/>&nbsp;&nbsp;&nbsp;&nbsp;
Azon a napon az Úr naggyá tette Józsuét egész Izrael szemében; úgy tisztelte (egész Izrael), ahogy Mózest tisztelte, egész életében. Az Úr így szólt Józsuéhoz: „Parancsold meg a papoknak, akik a tanúság ládáját viszik, hogy jöjjenek fel a Jordánból.” S Józsue megparancsolta a papoknak: „Gyertek föl a Jordánból!” A papok tehát, akik az Úr szövetségének ládáját vitték, fölmentek a Jordánból. Alig érte talpuk a száraz partot, a Jordán vize máris visszatért medrébe, s mint azelõtt, elöntötte a partot.
<br/>&nbsp;&nbsp;&nbsp;&nbsp;
Az elsõ hónap tizedik napján a nép fölment a Jordánból, és Gilgalban ütött tábort, Jerikó keleti határánál.
<br/>&nbsp;&nbsp;&nbsp;&nbsp;
Izrael fiai Gilgalban táboroztak, s a hónap tizennegyedik napján este ott ülték meg a húsvétot Jerikó síkságán. Ettek a föld termésébõl, a húsvét utáni napon kovásztalan kenyeret és pirított gabonát, ugyanazon a napon. Attól kezdve megszûnt a manna, hogy a föld termésébõl ettek. Izrael fiainak nem volt többé mannájuk, s ettõl az évtõl kezdve Kánaán földjének termékeivel táplálkoztak.
</b>
<p><span class="redsmall">VÁLASZOS ÉNEK</span>
<div align="right" class="red">Józs 4, 22. 25; Zsolt 113, 5</div>
<br/><b><span class="red">V.</span>
Szárazon kelt át Izrael a Jordánon, mert az Úr kiszárította a Jordán vizét, ahogyan a Sás-tengerrel tette, <span class="red">*</span> 
Hogy a föld népei megtudják, milyen hatalmas az Úr keze.</b>
<br/><b><span class="red">F.</span>
Mi lelt téged, tenger, hogy meghátráltál, és téged, Jordán vize, hogy megfordultál? <span class="red">*</span> 
Hogy a föld népei megtudják, milyen hatalmas az Úr keze.</b>
<!--{END:OCR10STRc_CIT1}-->
<!--{BEGIN:OCR10STRc_CIT2}-->
<p>
<b>Origenész áldozópapnak Józsue könyvérõl mondott szentbeszédeibõl</b>
<div align="center" class="red">(Hom. 4, 1: PG 12, 842-843)</div>
<p>
<div align="center" class="redit">Átkelés a Jordánon</div>
<b>
<p>&nbsp;&nbsp;&nbsp;&nbsp;
A Jordánon át a szövetség ládája volt Isten népének a vezére. Felsorakozott a papok és leviták rendje, s a folyó vize – mintegy Isten szolgái iránti tiszteletbõl – megáll, és magasra feltornyosul, így nyújt Isten népének biztonságos utat. Te ne csodálkozz, midõn Isten e korábbi népérõl ilyen történeteket mondanak el; ne csodálkozzál, keresztény ember, aki keresztség szentségében a Jordán folyón mentél át: az isteni ígéret sokkal nagyobbat és magasztosabbat helyez számodra kilátásba, midõn a magasba vezetõ utat s átjutást ígér neked.
<br/>&nbsp;&nbsp;&nbsp;&nbsp;
Halld ugyanis Pál szavát a megigazultakról: A felhõkön elragadtatunk a magasba – úgymond – Krisztus elé, és így örökre az Úrral leszünk (1 Tessz 4, 16). Nincs egyáltalán semmi, amitõl félhetne az igaz, minden teremtett dolog az õ szolgálatára van.
<br/>&nbsp;&nbsp;&nbsp;&nbsp;
Halld végül azt is, mi módon tesz ígéretet az igaznak Isten a próféta által: Ha tûzön kell átmenned, nem égsz meg, és a láng nem perzsel meg, mert én, az Úr vagyok a te Istened (Iz 43, 2-3). Minden hely befogadja hát az igazat, minden teremtett dolog szolgálatával hódol neki. S ne véld, hogy ezek csak régen történtek, s veled – aki most hallod ezeket – semmi ilyesmi nem történik: mindez benned is beteljesedik misztikus értelemben. Mert te, aki csak a minap hagytad el a bálványimádás sötétségét, és elhatározod, hogy eljársz az isteni törvény meghallgatására, még az elsõnél vagy: most hagyod el Egyiptomot.
<br/>&nbsp;&nbsp;&nbsp;&nbsp;
Amikor pedig a katechumenek sorába bevesznek, és kezdesz az egyházi elõírásoknak engedelmeskedni, akkor jutsz át a Vörös-tengeren, és a pusztaság állomásaiba kerülvén naponként eltelsz Isten törvényeinek meghallásával és az Úr dicsõségétõl tündöklõ Mózesarc szemlélésével. Ha pedig majd elérkezel a keresztség misztikus kútjához, és a papi meg a levita rend szolgálata bevezet majd téged azokba a tiszteletreméltó és fenséges szentségekbe, amelyeket jól ismernek mindazok, akiknek már szabad azokat ismerniük, akkor a papi szolgálat segítségével a Jordánon átjutva, belépsz majd az ígéret földjére is, ahol téged Mózes helyett majd Jézus fogad, és új utadon õ maga lesz vezéred.
<br/>&nbsp;&nbsp;&nbsp;&nbsp;
Te pedig Isten ennyi és ilyen nagy tetteire emlékezve: tudniillik, hogy megnyílt elõtted a tenger, és megállott elõtted a folyó vize, feléjük fordulva így szólsz majd: Mi lelt téged, tenger, hogy meghátráltál, és téged, Jordán vize, hogy megfordultál? Ti, hegyek, mint a kosok, mitõl ugráltatok, és ti, halmok, mint a kis bárányok De megfelel rá Isten szava, mondván: Megrendült a föld az Úr színe elõtt, Jákob Istenének színe elõtt, aki a sziklát tóvá változtatja, és a szirtet vizek forrásává (vö. Zsolt 113, 5-8).
</b>
<p><span class="redsmall">VÁLASZOS ÉNEK</span>
<div align="right" class="red">Bölcs 17, 1a; 19, 22a; Zsolt 76, 20a</div>
<br/><b><span class="red">V.</span>
Fölségesek ítéleteid, Uram, igéidet kikutatni nem lehet. <span class="red">*</span> 
Naggyá és dicsõvé tetted népedet.</b>
<br/><b><span class="red">F.</span>
Utad a tengeren át vezetett, ösvényed a nagy vizeken. <span class="red">*</span> 
Naggyá és dicsõvé tetted népedet.</b>
<!--{END:OCR10STRc_CIT2}-->

CSÜTÖRTÖK
<!--{BEGIN:OCR10STVc_CIT1}-->
<p>
<b>Józsue könyvébõl</b>
<div align="right" class="red">5, 13 – 6, 21</div>
<div align="center" class="redit">Elfoglalják Jerikót, az ellenség legerõsebb városát</div>
<b>
<p>&nbsp;&nbsp;&nbsp;&nbsp;
Azokban a napokban: Amikor Józsue Jerikó közelében tartózkodott, fölemelte szemét, és látott egy embert: elõtte állt, s kivont kard volt a kezében. Józsue odament hozzá, és megkérdezte tõle: „Hozzánk tartozol vagy ellenségeinkhez?” Azt felelte: „Nem, hanem az Úr seregének vagyok a vezére, most érkeztem ...” Józsue arcra borult elõtte a földön, hódolt elõtte, és megkérdezte: „Mit parancsol az én Uram szolgájának?” Az Úr seregének vezére azt válaszolta: „Vedd le lábadról a sarut, mert a hely, ahol állasz, szent.” Józsue megtette.
<br/>&nbsp;&nbsp;&nbsp;&nbsp;
Jerikó gondosan bezárkózott (Izrael fiai elõtt): se ki nem jött senki, se be nem ment senki.
<br/>&nbsp;&nbsp;&nbsp;&nbsp;
Akkor az Úr így szólt Józsuéhoz: „Nézd, kezedbe adom Jerikót és királyát. Harcosaitok, a fegyverforgató férfiak mind kerüljék meg egyszer a várost, s ugyanígy tégy te is hat napon át. Hét pap ugyanakkor vigyen hét harsonát a láda elõtt. A hetedik nap hétszer menjetek körül a város körül, a papok fújják meg a harsonákat. Ha a kürt felharsan, ha halljátok a harsona hangját, az egész nép törjön ki egyetlen hatalmas csatakiáltásban. S a város falai menten leomlanak. Akkor hatoljon be a nép, ki-ki ott, ahol éppen van.”
<br/>&nbsp;&nbsp;&nbsp;&nbsp;
Józsue, Nun fia, hivatta a papokat, s azt mondta nekik: „Fogjátok a szövetség ládáját, s hét pap vigyen hét szarukürtöt az Úr ládája elõtt.” A néphez így szólt: „Induljatok, és kerüljétek meg a várost! Az elõhad haladjon az Úr ládája elõtt.”
<br/>&nbsp;&nbsp;&nbsp;&nbsp;
Így történt, a szerint a parancs szerint, amelyet Józsue adott a népnek. A hét pap, aki a hét szarukürtöt vitte, az Úr elõtt haladt, és fújta a harsonákat. Az Úr szövetségének ládája következett utánuk. Az elõhad a papok elõtt menetelt, akik a harsonákat fújták, a hátvéd pedig a ládát követte. Meneteltek, és fújták a harsonákat. A népnek ezt a parancsot adta Józsue: „Ne kiáltsatok, s ne hallassátok a hangotokat, egyetlen szó se jöjjön ki a szátokon addig a napig, amíg azt nem mondom: Törjetek ki csatakiáltásban! Akkor harsogjatok!” Józsue körülvitette az Úr ládáját egyszer a város körül; azután visszatértek a táborba, s az éjszakát a táborban töltötték.
<br/>&nbsp;&nbsp;&nbsp;&nbsp;
Józsue kora reggel fölkelt, s a papok fogták az Úr ládáját. Hét pap hét szarukürttel a láda elõtt vonult, és menet közben fújta a harsonákat. Az elõhad elõttük haladt, a hátvéd pedig az Úr ládáját követte, így vonultak körbe harsonazengés közepette. Megkerülték a várost egyszer, a második napon, aztán visszatértek a táborba, így tettek hat napon át.
<br/>&nbsp;&nbsp;&nbsp;&nbsp;
A hetedik nap pirkadatkor fölkeltek, s ugyanabban a rendben hétszer megkerülték a várost. Csak ezen a napon vonultak hétszer körül a város körül. A hetedik alkalommal a papok megfújták a harsonákat, Józsue pedig így szólt a néphez: „Törjetek ki csatakiáltásban! Mert az Úr nektek adta a várost. A város az Úr kedvéért átok alá esik mindennel, ami benne van. Csak Rácháb, a rossz hírû nõ marad életben, s azok, akik vele vannak házában, mert elrejtette a hírszerzõket, akiket elõre küldtünk. Magatok pedig gondosan õrizkedjetek az elátkozottól! Nehogy kedvetek támadjon valamit is elsajátítani, ami átok alá esik, mert akkor Izrael egész táborát kiteszitek az átoknak, és nagy szerencsétlenséget hoztok rá. Minden ezüstöt és minden aranyat, minden rézbõl és vasból készült edényt az Úrnak kell szentelni, kerüljenek az Úr kincstárába!”
<br/>&nbsp;&nbsp;&nbsp;&nbsp;
A nép csatakiáltásban tört ki, a harsonákat pedig megfújták. Amikor a nép meghallotta a harsonazengést, hatalmas csatakiáltásban tört ki, s a falak leomlottak. A nép nyomban megrohanta a várost – ki-ki ahol éppen volt –, és bevették. Betöltötték az átkot mindenkin, aki a városban csak volt, férfin és nõn, fiatalon és öregen, az ökörig, juhig és szamárig, a kardnak élével.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Iz 25, 1ab. 2ad; Zsid 11, 30</div>
<br/><b><span class="red">V.</span>
Uram, te vagy az én Istenem, magasztallak, és áldom nevedet. <span class="red">*</span> 
Mert romhalmazzá tetted a várost, és nem építik fel többé soha.</b>
<br/><b><span class="red">F.</span>
A hit erejébõl omlottak le Jerikó falai, azután, hogy hét napon át körüljárták. <span class="red">*</span> 
Mert romhalmazzá tetted a várost, és nem építik fel többé soha.</b>
<!--{END:OCR10STVc_CIT1}-->
<!--{BEGIN:OCR10STVc_CIT2}-->
<p>
<b>Origenész áldozópapnak Józsue könyvérõl mondott szentbeszédeibõl</b>
<div align="center" class="red">(Hom. 6, 4: PG 12, 855-856)</div>
<p>
<div align="center" class="redit">Jerikó elfoglalása</div>
<b>
<p>&nbsp;&nbsp;&nbsp;&nbsp;
Körülzárják Jerikót, mert el kell foglalni. Hogyan foglalják el Jerikót? Kardot sem vonnak ki ellene, faltörõ kosokat sem irányítanak neki, dárda sem villog; csupán a papi harsonának hangja zúg: és erre Jerikó falai leomlanak.
<br/>&nbsp;&nbsp;&nbsp;&nbsp;
A Szentírásban gyakran úgy tûnik, hogy Jerikó a világot jelképezi. Hiszen az az evangéliumban szereplõ ember is, aki Jeruzsálembõl Jerikóba ment le, és rablók kezébe került, kétség nélkül annak az Ádámnak jelképe, aki a Paradicsomból e világ számkivetésébe került. De a Jerikói vakok is, akikhez Jézus azért jött, hogy látókká tegye õket, azokat az embereket jelképezik, akik e világon a tudatlanság vakságában szenvedtek, ezekhez is eljött az Isten Fia. Tehát Jerikó, vagyis ez a világ el fog pusztulni. A szent könyvek már régóta hirdetik ugyanis a világ végét.
<br/>&nbsp;&nbsp;&nbsp;&nbsp;
Hogyan következik be majd a világ vége? Milyen eszközökkel? A harsona hangjára, olvassuk (vö. 1 Kor 15, 52). Milyen harsonák hangjára? Pál felfedi elõtted e titok értelmét. Halld csak, mit mond: Megszólal a harsona, amire a Krisztusban elhunytak romolhatatlanságra támadnak fel, és a parancsszóra, a fõangyal szólítására, Isten harsonájának zengésére az Úr maga száll le a mennybõl (vö. 1 Tessz 4, 15). Akkor Jézus Urunk harsonával gyõzi le Jerikót, és romba dönti, csak a bûnös asszony és háza népe menekül meg belõle. Alászáll, úgymond, Jézus Urunk, éspedig a harsonák szavára száll alá.
<br/>&nbsp;&nbsp;&nbsp;&nbsp;
S csupán ezt az egyetlen asszonyt menti meg, aki befogadta hírnökeit, aki hûséggel és engedelmességgel befogadva háza emeletére vitte apostolait, ezért õ is ezt az asszonyt háza népével együtt befogadja, és beveszi a választott nép közé. De ne ismételgessük, ne hánytorgassuk már régi bûnét. Valamikor bûnös asszony volt, de most már egyetlen szûzi Férfinak, Krisztusnak a szûzi jegyese lett. Halld csak, miként szól róla az Apostol: Elhatározta azt, hogy eljegyez titeket egy férfival, hogy tiszta szûzként vezessen Krisztushoz (vö. 2 Kor 11, 2). Az Egyházból való az is, aki így beszélt: Egykor mi magunk is oktalanok, hitetlenek és tévelygõk voltunk; mindenféle vágynak és gyönyörnek éltünk (Tit 3, 3).
<br/>&nbsp;&nbsp;&nbsp;&nbsp;
Bõvebben akarsz még hallani arról, mennyire nem bûnös már ez a korábban bûnös nõ? Halld akkor Pál további szavait: Bizony, ilyenek voltatok, de megtisztultatok, szentek lettetek Urunk, Jézus Krisztus nevében, Istenünk Lelke által (1 Kor 6, 11). Hogy pedig megmenekülhessen ez az asszony, és Jerikóval együtt el ne pusztuljon, a hírnököktõl megkapta a megmenekülés hathatós jelét: a vörös zsinórt. Krisztus vére által üdvözül ugyanis az egész egyetemes Egyház ugyanazon a mi Urunk, Jézus Krisztusban, akinek dicsõség és hatalom legyen örökkön-örökké. Ámen.
</b>
<p><span class="redsmall">VÁLASZOS ÉNEK</span>
<div align="right" class="red">Iz 49, 22bc. 26cd; Jn 8, 28a</div>
<br/><b><span class="red">V.</span>
Nézd, csak jelt adok kezemmel a népeknek, és intek zászlómmal a nemzeteknek. <span class="red">*</span> 
Akkor mindenki megtudja majd, hogy én, az Úr vagyok a te Szabadítód és a te Megváltód, Jákob erõse.</b>
<br/><b><span class="red">F.</span>
Amikor majd fölemelik az Emberfiát, megtudjátok, hogy én vagyok. <span class="red">*</span> 
Akkor mindenki megtudja majd, hogy én, az Úr vagyok a te Szabadítód és a te Megváltód, Jákob erõse.</b>
<!--{END:OCR10STVc_CIT2}-->

PÉNTEK
<!--{BEGIN:OCR10PIc_CIT1}-->
<p>
<b>Józsue könyvébõl</b>
<div align="right" class="red">10, 1-14; 11, 15-17</div>
<div align="center" class="redit">Isten népe elfoglalja az országot</div>
<b>
<p>&nbsp;&nbsp;&nbsp;&nbsp;
Amikor Jeruzsálem királya, Adoni-Cedek meghallotta, hogy Józsue elfoglalta Ait, és betöltötte rajta az átkot – úgy bánt Aival és királyával is, ahogy Jerikóval és királyával bánt –, továbbá, hogy Gibeon lakói békét kötöttek Izraellel, és közé vegyültek, nagyon megrémültek, hisz Gibeon olyan jelentõs város volt, mint valamely királyi székhely, nagyobb Ainál, lakói pedig mind harcosok. Jeruzsálem királya, Adoni-Cedek ezért követet küldött Hebron királyához, Rohamhoz, Jarmut királyához, Pireánhoz, Lachis királyához, Jafiához és Eglon királyához, Debirhez, ezzel az üzenettel: „Gyertek, és segítsetek nekem Gibeont legyõzni, mivel békét kötött Józsuéval és Izrael fiaival.” Az öt amorita király egyesült, és felvonult: Jeruzsálem királya, Hebron királya, Jarmut királya, Lachis királya és Eglon királya, õk és csapataik; ostrom alá vették Gibeont, és megtámadták.
<br/>&nbsp;&nbsp;&nbsp;&nbsp;
Gibeon lakói követet küldtek Józsuéhoz Gilgalba, a táborba, ezzel az üzenettel: „Ne hagyd cserben szolgáidat, siess, gyere fel hozzánk, ments meg bennünket, és segíts rajtunk, mert az összes amorita király, aki hegyvidéken él, szövetkezett ellenünk.” Józsue maga ment fel, s vele minden harcosa és vitéze.
<br/>&nbsp;&nbsp;&nbsp;&nbsp;
Az Úr így szólt Józsuéhoz: „Ne félj! Kezedbe adom õket. Senki sem lesz képes ellenállni neked.” Józsue tehát hirtelen rajtuk ütött, miután az egész éjszakát azzal töltötték, hogy felvonuljanak Gilgalból. Az Úr zavart támasztott köztük Izrael láttára, és súlyos csapást mért rájuk Gibeonnál. Sõt Bet-Horon lejtõjenek az irányában, egészen Azekáig és Makkedáig üldözte õket. Bet-Horon lejtõjén menekültek Izrael elõl, az Úr hatalmas jégesõt bocsátott rájuk az égbõl, egészen Azekáig; így odavesztek. Többen pusztultak el közülük a jégesõtõl, mint Izrael fiainak kardja élétõl. Akkor így szólt Józsue az Úrhoz, azon a napon, amelyen az Úr kiszolgáltatta neki az amoritákat, Izrael szeme láttára fölkiáltott: „Nap, állj meg Gibeon fölött, s hold, Ajalon völgye fölött!” S a nap megállt, a hold is megállt, amíg a nép bosszút nem állt ellenségein. De nincs-e megírva az Igazak könyvében? A nap megállt az ég közepén, s csaknem egy egész napig halogatta lenyugtát. Se azelõtt, se azután nem volt még egy olyan nap, amelyen az Úr hallgatott volna embernek a szavára, így harcolt az Úr Izraelért.
<br/>&nbsp;&nbsp;&nbsp;&nbsp;
Amit az Úr szolgájának, Mózesnek parancsolt, azt Mózes parancsul adta Józsuénak, Józsue pedig teljesítette, nem hagyott ki egyetlen szót sem abból, amit az Úr Mózesnek parancsolt.
<br/>&nbsp;&nbsp;&nbsp;&nbsp;
Így hát Józsue az egész országot elfoglalta: a hegyvidéket, az egész Negebet és Gósen egész vidékét, a síkságot, Arabát, Izrael hegyeit és dombjait. A Szeirrel szemközt emelkedõ Pele-hegytõl egészen Baal-Gadig, amely a Libanon völgyében, a Hermon-hegység lábánál fekszik, az összes királyt hatalmába ejtette, és megölte.
</b>
<p><span class="redsmall">VÁLASZOS ÉNEK</span>
<div align="right" class="red">Ez 34, 13. 15</div>
<br/><b><span class="red">V.</span>
Összegyûjtöm juhaimat az országokból, és hazavezérlem õket. <span class="red">*</span> 
Izrael hegyein legeltetem õket a völgyekben és az ország lakott tájain.</b>
<br/><b><span class="red">F.</span>
Magam terelgetem majd juhaimat, és magam telepítem le õket. <span class="red">*</span> 
Izrael hegyein legeltetem õket a völgyekben és az ország lakott tájain.</b>
<!--{END:OCR10PIc_CIT1}-->
<!--{BEGIN:OCR10PIc_CIT2}-->
<p>
<b>Szent Ambrus püspök zsoltármagyarázataiból</b>
<div align="center" class="red">(Ps 1, 4. 7-8: CSEL 64, 4-7)</div>
<p>
<div align="center" class="redit">A zsoltároskönyv szépsége</div>
<b>
<p>&nbsp;&nbsp;&nbsp;&nbsp;
Bár a Szentírás minden könyve Isten kegyelmét leheli, leginkább mégis a Zsoltárok drága könyve teszi ezt. Egykor maga Mózes is elbeszélõ formában írta le az õsök tetteit. Amikor azonban az atyák által is csodálatosnak tartott módon átvezette népét a Vörös-tengeren, és saját szemével látta, hogy a fáraó és egész serege elpusztult a hullámokban, akkor (mivel saját erõit felülmúló eredményt ért el) õ is magasztosabb módon mondja el ezt: diadaléneket énekel az Úrnak. Testvére, Mirjam is dobot vett a kezébe, és így buzdította a többi asszonyt: Magasztaljátok az Urat, mert dicsõség övezi, a lovat és a lovast a tengerbe vetette (Kiv 15, 21).
<br/>&nbsp;&nbsp;&nbsp;&nbsp;
A történelem tanít, a törvény oktat, a jövendölés elõre hirdet, a feddés tisztít, a buzdítás lelkesít: a Zsoltárok könyvében mindenki számára van üdvös mondanivaló, és van gyógyszer az ember üdvösségére. Bárki olvassa, talál benne olyat, amit különleges orvosságként felhasználhat a saját szenvedélyeinek a sebeire. Aki küzdeni akar, az olyannak találja a Zsoltárok könyvét, mint a lelkek sportcsarnokát vagy sportpályáját, felszerelve az erények összes fajtájához szükséges eszközökkel, ahol ki-ki azt választhatja ki magának, amit alkalmasabbnak talál arra, hogy könnyebben elnyerje a gyõzelem koszorúját.
<br/>&nbsp;&nbsp;&nbsp;&nbsp;
Ha valaki az õsök tetteit akarja tanulmányozni és utánozni, egyetlen egy zsoltárban is megtalálja röviden az atyák teljes történetét. Az emlékezet kincstárát olvassa egy összefoglalásban. Ha valaki a törvény értelmét kívánja megismerni, amelynek teljessége a szeretet köteléke, mert aki embertársát szereti, a többi törvényt is megtartja (Róm 13, 8), az azt olvassa a zsoltárokban, hogy mekkora szeretettel vállalta Krisztus egymaga a súlyos szenvedéseket, hogy megszüntesse egész népe nyomorúságát. Megtudja a zsoltárból, hogy a szeretet dicsõsége épp oly nagy, mint az erények koronája.
<br/>&nbsp;&nbsp;&nbsp;&nbsp;
Mit mondjak a zsoltárok jövendöléseinek az értelmérõl? Amit mások homályosan hirdettek, az a zsoltárokban nyílt és világos ígéretként hangzik el, tudniillik, hogy az Úr Jézus Dávid családjából fog születni: Aki testedbõl származik, trónodra azt ültetem (Zsolt 131, 11). A zsoltárok azonban nemcsak azt jövendölik meg, hogy megszületik Jézus, hanem azt is, hogy magára veszi az üdvöthozó testi szenvedést, hogy meghal, feltámad, felmegy a mennybe, és ül az Atya jobbján. Amit egyetlen egy ember sem mert ajkára venni, azt egyedül a zsoltárban hirdeti a próféta, amit majd késõbb maga az Úr is meghirdet evangéliumában.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 56, 8-9</div>
<br/><b><span class="red">V.</span>
Kész az én szívem, Istenem, kész az én szívem: <span class="red">*</span> 
Hadd daloljak, hadd ujjongjak az Úrnak.</b>
<br/><b><span class="red">F.</span>
Kelj föl, dicsõségem, kelj föl, lantom, citerám, hadd ébresszem így a hajnalt! <span class="red">*</span> 
Hadd daloljak, hadd ujjongjak az Úrnak.</b>
<!--{END:OCR10PIc_CIT2}-->

SZOMBAT
<!--{BEGIN:OCR10SOc_CIT1}-->
<p>
<b>Józsue könyvébõl</b>
<div align="right" class="red">24, 1-7. 13-28</div>
<div align="center" class="redit">A szövetség megújítása az ígéret földjén</div>
<b>
<p>&nbsp;&nbsp;&nbsp;&nbsp; 
Azokban a napokban: Józsue egybegyûjtötte Izrael minden törzsét Szichemben. Aztán hívatta Izrael véneit, vezéreit, bíráit, tisztségviselõit. Azok felsorakoztak az Úr színe elõtt. S Józsue szólt az egész néphez. „Ezt mondja az Úr, Izrael Istene: »A folyón túl éltek egykor õsatyáitok, Terach, Ábrahám és Nachor atyja, s más isteneknek szolgáltak. Akkor kiválasztottam Ábrahám atyátokat, bejárattam vele egész Kánaánt, utódait megsokasítottam, s megajándékoztam Izsákkal. Izsákot megajándékoztam Jákobbal és Ézsauval. Ézsaunak adtam Szeir hegyét tulajdonul. Jákob és fiai levonultak Egyiptomba. Akkor elküldtem Mózest és Áront, és megvertem Egyiptomot a csodákkal, amelyeket körében tettem. S kivezettelek benneteket. Kivezettem atyáitokat Egyiptomból, és a tengerhez értetek. Az egyiptomiak üldözték atyáitokat, szekerekkel és lovasokkal, egészen a Sás-tengerig. Ott az Úrhoz kiáltottak és õ sûrû felhõt bocsátott közétek és az egyiptomiak közé. Rájuk zúdította a tengert, úgyhogy az ellepte õket. Saját szemetekkel láttátok, mit tettem Egyiptomban. Aztán hosszú ideig a pusztában maradtatok.
<br/>&nbsp;&nbsp;&nbsp;&nbsp;
Nektek adtam a földet, amely nem került semmi fáradságba nektek, a városokat, amelyeket nem ti építettetek, s ahol letelepedtetek, aztán a szõlõskerteket és az olajfákat, amelyeket nem ti ültettetek.«
<br/>&nbsp;&nbsp;&nbsp;&nbsp;
Most hát féljétek az Urat, és szolgáljatok neki minden erõtökbõl és hûségesen. Távolítsátok el azokat az isteneket, amelyeknek atyáitok a folyón túl és Egyiptomban szolgáltak, és szolgáljatok az Úrnak! Ha nem akartok az Úrnak szolgálni, ma válasszatok, kinek akartok szolgálni: azoknak az isteneknek-e, akiknek atyáitok szolgáltak a folyón túl, vagy az amoriták isteneinek, akiknek most a földjét lakjátok. Én és házam, mi az Úrnak szolgálunk!”
<br/>&nbsp;&nbsp;&nbsp;&nbsp;
A nép így felelt: „Távol legyen tõlünk, hogy elhagyjuk az Urat, és más isteneknek szolgáljunk! Az Úr a mi Istenünk, õ vezette ki atyáinkat Egyiptom földjérõl, a szolgaság házából. A szemünk láttára õ tette ezeket a nagy csodákat, oltalmazott minket az egész úton, amelyen végigvonultunk, s az összes nép között, amelyen áthaladtunk. Az Úr elûzött elõlünk minden népet, így az amoritákat is, akik az országot lakták. Mi is az Úrnak akarunk hát szolgálni, õ a mi Istenünk!”
<br/>&nbsp;&nbsp;&nbsp;&nbsp;
Józsue erre azt mondta: „Nem szolgálhatjátok az Urat, mert szent Isten, féltékeny Isten, aki nem bocsátja meg elpártolástokat és vétketeket. Ha elhagyjátok az Urat, hogy az idegenek isteneinek szolgáljatok, õ is rosszul fog bánni veletek, elpusztít benneteket, jóllehet azelõtt jó volt hozzátok.”
<br/>&nbsp;&nbsp;&nbsp;&nbsp;
A nép így válaszolt Józsuénak: „Nem, mi az Úrnak akarunk szolgálni!” Józsue akkor így szólt a néphez: „Ti vagytok a tanúk magatok ellen, hogy az Urat választottátok, s neki akartok szolgálni.” Azt felelték: „Mi vagyunk a tanúk!” „Akkor távolítsátok el a köztetek élõ idegenek isteneit, és ragaszkodjék szívetek az Úrhoz, Izrael Istenéhez!” A nép azt válaszolta: „Az Úrnak, a mi Istenünknek szolgálunk, az õ szavára hallgatunk!”
<br/>&nbsp;&nbsp;&nbsp;&nbsp;
Azon a napon Józsue megkötötte a néppel a szövetséget, törvényt és alkotmányt adott neki Szichemben. Józsue ezeket a szavakat leírta az Úr törvénykönyvébe. Aztán fogott egy nagy követ, és felállította ott az Úr szentélyében álló tölgyfa alatt. Majd így szólt Józsue az egész néphez: „Nézzétek, ez a kõ lesz a tanú ellenünk, mert minden szót hallott, amit az Úr mondott nekünk; tanú lesz ellenetek, hogy megakadályozzon benneteket abban, hogy Isteneteket megtagadjátok.” Ezzel Józsue elbocsátotta a népet, mindenkit a maga örökrészébe.
</b>
<p><span class="redsmall">VÁLASZOS ÉNEK</span>
<div align="right" class="red">Józs 24, 16. 24; 1 Kor 8, 5. 6a</div>
<br/><b><span class="red">V.</span>
Távol legyen tõlünk, hogy elhagyjuk az Urat, és más isteneknek szolgáljunk! <span class="red">*</span> 
Az Úrnak, a mi Istenünknek szolgálunk, az õ szavára hallgatunk!</b>
<br/><b><span class="red">F.</span>
Igaz, beszélnek istenekrõl, az égen és a földön, nekünk mégis egy az Istenünk. <span class="red">*</span> 
Az Úrnak, a mi Istenünknek szolgálunk, az õ szavára hallgatunk!</b>
<!--{END:OCR10SOc_CIT1}-->
<!--{BEGIN:OCR10SOc_CIT2}-->
<p>
<b>Szent Ambrus püspök zsoltármagyarázataiból</b>
<div align="center" class="red">(Ps 1, 9-12: CSEL 64, 7. 9-10)</div>
<p>
<div align="center" class="redit">Imádkozzam lélekkel, de imádkozzam elmémmel is!</div>
<b>
<p>&nbsp;&nbsp;&nbsp;&nbsp;
Mi kedvesebb a zsoltárnál? Nagyon szépen mondja maga Dávid is: Áldjátok az Urat, mert jó az Istent dicsérnünk, mert õt magasztalni gyönyörûség (Zsolt 146, 1). Valóban, a zsoltár a nép dicsérõ szava, Isten magasztalása, a nép dicsõítése, mindenki ujjongása, a mindenség éneke, az Egyház hangja, a hit hangos megvallása, áhítatos meghódolás Isten hatalma elõtt, a szabadság öröme, a vidámság hangos kiáltása, az öröm ujjongása. Lecsendesíti a haragos indulatot, megszünteti az aggodalmat, enyhíti a keserûséget. Fegyver az éjszakára, és tanítómester nappalra; menedék a félelem ellen, ünneplés a szent életben, az örök boldogság elõképe, a béke és egyetértés záloga, olyan, mint a citera, amely sok különbözõ magasságú hangból egyetlen egybehangzó dallamot szólaltat meg. A napkelte már zsoltárt zendít, és zsoltár visszhangzik napnyugtakor is.
<br/>&nbsp;&nbsp;&nbsp;&nbsp;
A zsoltár egyformán törekszik tanítani és kegyelmet adni; miközben örömet találunk éneklésében, ugyanakkor gazdagodunk is a tanításban. Mi az, amivel ne találkoznál, ha olvasod a zsoltárokat? Olvasom bennük: A szeretett baráthoz szóló ének (Zsolt 44, 1), és felgyullad bennem a szeretet szent vágya; megtalálom bennük a kinyilatkoztatások kegyelmét, feltámadásunk bizonyságait, az ígért jutalmakat; megtanulom bennük, hogy hogyan kerüljem el a bûnt, és nem szégyenkezem vétkeimet megbánni.
<br/>&nbsp;&nbsp;&nbsp;&nbsp;
Mi más tehát a zsoltár, mint az erények hangszere, amelyen a Szentlélek ihletésére a tiszteletre méltó Próféta már itt a földön megszólaltatja az égi zene édes hangjait? Ugyanakkor lantokon és citerákon, azaz a halandó emberek más-más megnyilatkozási formáival irányítja az istendicséret énekét a menny felé. Megtanított arra, hogy elõször is meg kell halnunk a bûnnek, aztán ebben az életben különféle jótetteket kell gyakorolnunk, hogy erényes életünk vezessen el bennünket Urunkhoz.
<br/>&nbsp;&nbsp;&nbsp;&nbsp;
Dávid tehát arra tanított meg, hogy lélekben kell énekelnünk, szívbõl kell zsoltároznunk, ahogyan Pál is mondja: Imádkozzam lélekkel, de imádkozzam értelmemmel is; énekeljek lélekkel, de énekeljek értelmemmel is (1 Kor 14, 15). Megtanított rá, hogy életünket és tetteinket a mennyeiek szerint formáljuk, nehogy e földi élvezetek felélesszék a test szenvedélyeit, mert ezek nincsenek lelkünk megváltására, sõt vesztét okozzák. Mindezt azzal is tanítja a zsoltár, hogy a szent Próféta nem feledkezik meg arról sem, hogy lelkének megszabadulását ünnepelje: Zsoltározok neked, Istenem, hárfán játszom neked, Izrael Szentje; ajkam örül, amikor neked énekelek, s lelkem ujjong, mert megváltottad (vö. Zsolt 70, 22-23).
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 91, 2. 4</div>
<br/><b><span class="red">V.</span>
Jó dolog az Urat áldani, <span class="red">*</span> 
Énekkel magasztalni nevedet, Fölséges.</b>
<br/><b><span class="red">F.</span>
Tízhúrú lanton és hárfazenével, citera mellett énekelve. <span class="red">*</span> 
Énekkel magasztalni nevedet, Fölséges.</b>
<!--{END:OCR10SOc_CIT2}-->
</body>
</html>
