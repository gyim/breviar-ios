<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>45. zsoltár</title>
</head>
<body class="psalm">

<!--{BEGIN:ZALM46}-->
<div class="psalm-title">45. zsoltár</div>
<div class="psalm-subtitle">Isten a mi menedékünk, a mi erõs várunk</div>
<div class="psalm-idea"><i>Emmánuel lesz a neve. Ez azt jelenti: „Velünk az Isten”</i> (Mt 1, 23).</div>
<p class='verse start'>Isten a mi menedékünk, a mi erõs várunk,_*</p>
<p class='verse cont'>biztos segítségünk, amikor</p>
<p class='verse cont'>szorongatnak minket.</p>
<p class='verse start'>Nem félünk ezért, ha a föld háborog,_*</p>
<p class='verse cont'>és ha a hegyek a tengerbe zuhannak.</p>
<p class='verse start'>Hadd zúgjanak és áradjanak vizei,_*</p>
<p class='verse cont last'>hadd rengjenek viharától a bércek!</p>

<p class='verse start'>Csörgedezõ patakok vidítják Isten városát,_*</p>
<p class='verse cont'>a Magasságbelinek szentséges lakhelyét.</p>
<p class='verse start'>Nem fog megrendülni, mert Isten lakik benne,_*</p>
<p class='verse cont'>Isten oltalmazza már kora hajnalban.</p>
<p class='verse start'>Nemzetek tomboltak, országok inogtak;_*</p>
<p class='verse cont last'>az Úr mennydörgõ szózatától megrettent a föld.</p>

<p class='verse start'>Velünk van a Seregek Ura,_*</p>
<p class='verse cont last'>a mi menedékünk Jákob Istene.</p>

<p class='verse start'>Jöjjetek, és lássátok az Úr tetteit,_*</p>
<p class='verse cont'>a csodákat, melyeket a földön végbevitt.</p>
<p class='verse start'>Elnémítja a hadakat szerte a világon:_†</p>
<p class='verse cont'>összetör íjat, lándzsát összezúz,_*</p>
<p class='verse cont'>a pajzsokat tûzben elégeti.</p>
<p class='verse start'>„Legyen elég, és lássátok be: az Isten én vagyok;_*</p>
<p class='verse cont last'>fölséges a nemzetek közt, fölséges a földön.”</p>

<p class='verse start'>Velünk van a Seregek Ura,_*</p>
<p class='verse cont'>a mi menedékünk Jákob Istene.</p>
<!--{END:ZALM46}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>