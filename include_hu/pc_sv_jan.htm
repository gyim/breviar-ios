<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Vidéky">
	<link rel="stylesheet" type="text/css" href="../breviar.css">
	<title>Január</title>

</head>
<body>

<center><b><span class="red">JANUÁR</span></b>
<p><b>Január 2.</b>
<p><b>NAGY SZENT VAZUL ÉS NAZIANZI SZENT GERGELY PÜSPÖKÖK ÉS EGYHÁZTANÍTÓK</b>
<p><span class="red">Emléknap</span></center>
<br/><!--{BEGIN:02JAN_cCIT2}-->
<p>
<b>Nazianzi Szent Gergely püspök beszédeibõl</b>
<div align="center" class="red">(Oratio 43, in laudem Basilii Magni, 15, 16-17, 19-21: PG 36, 514-523)</div>
<p>
<div align="center" class="redit">Két testben egy lélek</div>
<b>
<p>&nbsp;&nbsp;&nbsp;&nbsp;
Athénban úgy voltunk, mint egy folyónak két ága, amelyek közös hazai forrásból fakadtak, de a tudásvágyuk szétszakította õket, majd szinte egy akarat folytán, tudniillik az Isten ösztönzésére, újra egyesültek.
<br/>&nbsp;&nbsp;&nbsp;&nbsp;
Akkoriban nemcsak magam vettem körül csodálattal az én nagy Vazulomat, mivel láttam erkölcsi komolyságát, érett és bölcs
beszédét, hanem hasonló viselkedésre bírtam másokat is, akik kevésbé ismerték
õt. Így sokan mások is megbecsülésükbe fogadták, mivel mar hírbõl ismerték.
<br/>&nbsp;&nbsp;&nbsp;&nbsp;
Mindennek mi lett az eredménye? Az, hogy így
 csaknem õ volt az egyetlen kivétel azok között, akik Athénba jöttek tanulni;
 mert nagyobb megbecsülésben részesült, mint ami a kezdõ tanulónak kijárt
 volna. Ez lett barátságunk bevezetõje, kapcsolatunk gyújtószikrája, így
 sebzett meg minket a kölcsönös szeretet.
<br/>&nbsp;&nbsp;&nbsp;&nbsp;
Amikor idõk múltával kölcsönös vonzalmunkat
 feltártuk egymás elõtt, és azt is, hogy a filozófiáért lelkesedünk, akkor már
 mindene lettünk egymásnak: lakótársak, elválaszthatatlan barátok voltunk,
 egyetértettünk, egyformán gondolkodtunk, és napról napra forróbbá és erõsebbé
 szõttük egymás közt a szeretet szálait.
<br/>&nbsp;&nbsp;&nbsp;&nbsp;
Egyforma tudásszomj vezetett bennünket, és –
 noha ez a féltékenység egyik legerõsebb indítéka – mégis távol állt tõlünk az
 irigység, bár a vetélkedést nagyra tartottuk. Ez a kettõnk közötti versengés
 egyikünket sem emelte a másik fölé, mert mindegyikünk a másiknak engedte át
 az elsõséget, hiszen mindegyikünk sajátjának tartotta a másik dicsõségét.
<br/>&nbsp;&nbsp;&nbsp;&nbsp;
Úgy tetszett, hogy egy lélek lakik kettõnkben,
 két testet éltetve egyszerre. Ha nem is lehet igazat adni azoknak, akik
 szerint a dolgok mind átjárják egymást, nekünk mégis nyugodtan elhiheti
 bárki, hogy mindketten egymásban és egymásnál éltünk.
<br/>&nbsp;&nbsp;&nbsp;&nbsp;
Mindkettõnk munkája és törekvése egyformán az
 erényre irányult, hogy a jövendõ reménységnek éljünk és így felkészüljünk
 arra, hogy már halálunk elõtt kiköltözzünk ebbõl a világból. Ezt tartottuk
 szem elõtt életünk és minden cselekedetünk irányításában. Egyrészt az isteni
 parancsok útmutatását követtük, másreszt pedig egymást támogattuk erényeink
 tökéletesítésében. Talán nem tûnik elbizakodott beszédnek, ha azt mondóm: mi
 egymásnak szabályul és mértékül szolgáltunk a jónak a rossztól való
 megkülönböztetésében.
<br/>&nbsp;&nbsp;&nbsp;&nbsp;
Az embereknek más és más nevük van, amelyet vagy
 szüleiktõl kaptak, vagy maguk szereztek az életben tanúsított törekvéseik,
 illetve elért eredményeik alapján. Nekünk viszont az volt nagy dicsõségünk és
 nagy nevünk, hogy Krisztus-követõk legyünk, és kereszténynek hívjanak minket.
</b>
<p><span class="redsmall">VÁLASZOS ÉNEK</span>
<div align="right" class="red">Dán 2, 21-22; 1 Kor 12, 11</div>
<br/><b><span class="red">V.</span>
Az Úr bölcsességet ad a bölcseknek, és tudományt azoknak, akik megértik. <span class="red">*</span> 
Kinyilatkoztatja a mélységes és elrejtett titkokat.</b>
<br/><b><span class="red">F.</span>
Mindezt azonban egy és ugyanaz a Lélek mûveli, tetszése szerint osztva kinek-kinek. <span class="red">*</span> 
Kinyilatkoztatja<!--{BEGIN:PLNE_RESP}--> a mélységes és elrejtett titkokat<!--{END:PLNE_RESP}-->.</b>
<br/><!--{END:02JAN_cCIT2}-->

<center><p><b>Január 3.</b>
<p><b>JÉZUS SZENT NEVE</b>
<p><span class="red">tetszés szerinti emléknap</span></center>
<br/><!--{BEGIN:03JAN_cCIT2}-->
<p>
<b>Sienai Szent Bernardin áldozópap beszédeibõl</b>
<div align="center" class="red">(Sermo 49, cap. 1: Opera Omnia, IV, 495 ss.)</div>
<p>
<div align="center" class="redit">Jézus neve hitünk erõs alapja</div>
<b>
<p>&nbsp;&nbsp;&nbsp;&nbsp;
Jézus szent neve az a név, amely után annyira vágyakoztak az õsatyák, amelyet annyi gyötrelem közt vártak, amelyre annyi megpróbáltatás közepette hosszú idõn át várakoztak, amelyet annyi sóhajtozással hívtak, amelyért könnyek között oly sokszor fohászkodtak, és amely végül is a kegyelem idején irgalmasan megadatott nekik. Errõl a névrõl ne a hatalom, ne a bosszúállás, hanem az igazságosság jusson eszedbe. Legyen ez a név számodra az irgalmasság neve, hangozzék füledbe állandóan Jézus neve, mert szépen cseng a hangja, és bájos az arca (vö .Én 2,14).
<br/>&nbsp;&nbsp;&nbsp;&nbsp;
Hitünk erõs alapja tehát Jézus neve, és ez a név Isten gyermekeivé tesz bennünket. A mi katolikus hitünk valójában azt jelenti, hogy megismerjük Jézus Krisztust, és elfogadjuk az õ megvilágosító kegyelmét, mert õ a lélek világossága, az élet kapuja, az örök üdvösség alapja. Aki ezt a nevet nem vallja vagy elhagyja, az olyan, mint az az ember, aki az éjszaka sötétjében lámpa nélkül jár, mint aki a szirtek között csukott szemmel járva lezuhan. Bármennyire is kitûnnék éles elméjével , vak vezetõt követ, amikor az égi titkok megértésében a saját esze után megy. Olyan ember ez, mint aki az alapozással nem törõdve akar házat építeni; vagy éppenséggel hasonlítható ahhoz, aki az ajtót mellõzve a tetõn keresztül akar bejutni a házba. Az alap tehát Jézus: õ a fény és az ajtó, aki utat mutat a tévelygõknek, aki a hit világosságát nyújtja mindenkinek. Ebben a világosságban az ismeretlen Istent kereshetjük, a keresett Istenben hinni tudunk, és õt a hitben megtaláljuk. Ez az alap tartja fenn a Jézus nevében felépített Egyházat. Jézus neve fény az igehirdetõknek. Ez teszi világossá szavukat, a meghirdetett igéket pedig elfogadhatóvá. És mit gondolsz, honnét van az egész világon a hitnek olyan hirtelen keletkezett és erõs fényessége, ha nem Jézus nevének meghirdetésébõl? Nemde ennek a névnek a fényében és vonzásában hívott meg minket Isten az õ csodálatos világosságára? Akik pedig megvilágosodtak és ebben a fényben látják meg a világosságot (vö. Zsolt 35,10), azokról méltán mondja az Apostol: Valaha sötétség voltatok, most azonban világosság az Úrban. Éljetek úgy, mint a világosság gyermekei (Ef 5,8).
<br/>&nbsp;&nbsp;&nbsp;&nbsp;
Ó dicsõ név, ó kedves név, ó szeretett és erõteljes név! Általad megoldódnak a bûn kötelékei, általad gyõzzük le az ellenséget, általad gyógyulnak meg a betegek, általad edzõdnek meg a megpróbáltatásokban és gyulladnak örömre a szenvedõk. Te vagy a hívõk dicsõsége, te az igehirdetõk tanítója, a munkálkodók erõforrása, te az ellankadók támasza. A te tüzedtõl és melegedtõl csillapodnak a bûnös vágyak, nyerjük meg a kért segítséget, esnek elragadtatásba a szemlélõdõ lelkek, és általad dicsõülnek meg mindnyájan, akik a mennyei dicsõségre jutnak. A te szent neved által, édes Jézusunk, velük együtt minket is gyûjts egybe.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 5, 12; 88, 16b-17a</div>
<br/><b><span class="red">V.</span>
Örvendjenek mind, akik benned bíznak, Uram, és ujjongjanak szünet nélkül. Te véded õket, õk pedig magasztalnak téged. <span class="red">*</span> 
Akik nevedet szeretik.</b>
<br/><b><span class="red">F.</span>
Arcod fényében járnak, Uram, és egész nap nevednek örvendeznek. <span class="red">*</span> 
Akik nevedet szeretik.<!--{END:PLNE_RESP}--></b>
<br/><!--{END:03JAN_cCIT2}-->
<p>
<b>
<center><p><b>Január 7.</b>
<p><b>PENYAFORTI SZENT RAJMUND ÁLDOZÓPAP</b></center>
<br/><!--{BEGIN:07JAN_cCIT2}-->
<p>
<b>Szent Rajmund áldozópap levelébõl</b>
<div align="center" class="red">(Monumenta Ord. Praed. Hist. 6, 2. Romae 1901, pp. 84-85)</div>
<p>
<div align="center" class="redit">A szeretet és béke Istene adjon békességet szíveteknek!</div>
<b>
<p>&nbsp;&nbsp;&nbsp;&nbsp;
Az igazság hirdetõje nem tévedett, hanem
 helyesen mondta, hogy <em>mindazok, akik buzgón akarnak élni Krisztusban,
 üldözést szenvednek</em> (vö. 2 Tim3, 12). Úgy gondolom, senki sincs kivéve
 ez alól az általános szabály alól, csak az, aki vagy elhanyagolja, vagy nem
 ismeri <em>a fegyelmezett, szent és buzgó életet ebben a világban</em> (Tit
 2, 12).
<br/>&nbsp;&nbsp;&nbsp;&nbsp;
Távol legyen tõletek, hogy ti azok közé
 tartozzatok, akiknek háza békességes, nyugodt és biztonságos, és akik fölött
 nincs az Isten büntetõ vesszeje, akik jó sorsban töltik életüket, és végtére
 is elkárhoznak.
<br/>&nbsp;&nbsp;&nbsp;&nbsp;
Lelketek tisztasága és jámborságtok azonban kiérdemli
 és igényli, hogy – mivel Isten elfogadott benneteket, és kedvesek vagytok
 elõtte – lelketek tisztasága sok megpróbáltatáson át finomodjék ki egészen.
 Ezért, ha olykor kétszeres vagy háromszoros erõvel suhog fölöttetek a kard,
 még ezt is örömmel kell a szeretet jelének tekintenetek.
<br/>&nbsp;&nbsp;&nbsp;&nbsp;
Külsõ harc és belsõ félelem: ez kétélû kard.
 Belsõleg akkor sokszorozódik, amikor az a bizonyos csalárd szellem
 álnoksággal és hízelgéssel nyugtalanítja a szívek mélyét. Az ilyenfajta
 küzdelmeket már eddig is eléggé megismertétek. E nélkül lehetetlen lett volna
 eljutnotok a belsõ békéteknek és nyugalmatoknak erre az oly szép rendjére.
<br/>&nbsp;&nbsp;&nbsp;&nbsp;
Külsõleg viszont akkor sokszorozódik a kard,
 amikor az Egyház lelki javai ellen tör ki alaptalanul az üldözés: ez esetben
 súlyosabbak a sebek, fõleg ha barátainktól kapjuk azokat.
<br/>&nbsp;&nbsp;&nbsp;&nbsp;
Ez Krisztusnak az a kívánatos és boldog
 keresztje, amelyet András apostol oly férfiasán és örvendezõ lélekkel
 fogadott. Egyedül ebben kell dicsekednünk, mondja az Apostol, Isten
 választott edénye.
<br/>&nbsp;&nbsp;&nbsp;&nbsp;
Tekintsetek fel tehát hitünk szerzõjére és
 fenntartójára, Jézusra, aki övéitõl ártatlanul szenvedett, és a bûnösök közé
 számították. Ha tehát isztok a mi Urunk, Jézus csodálatos kelyhébõl, adjatok
 hálát az Úrnak, aki az összes javakat osztogatja.
<br/>&nbsp;&nbsp;&nbsp;&nbsp;
A szeretet és béke Istene pedig, adjon
 békességet szíveteknek és gyorsítsa meg elõrehaladástokat. Oltalmazó pajzsként rejtsen el arca az emberek zaklatásai elõl egy idõre, amíg csak el
 nem vezet és át nem ültet abba a teljességbe, ahol mindörökre a béke
 szépségében, a bizalom otthonában és a bõség nyugalmában fogtok megállapodni.
</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
Tanításának fénysugarával megvilágította a sötétség foglyait; <span class="red">*</span> 
Szeretetének melegével kiváltotta a szegénység és a hatalom rabjait.</b>
<br/><b><span class="red">F.</span>
A gonoszságból
 kimentette az eltévedteket, az elnyomástól megszabadította a szegényeket. <span class="red">*</span> 
Szeretetének melegével<!--{BEGIN:PLNE_RESP}--> kiváltotta a szegénység és a hatalom rabjait<!--{END:PLNE_RESP}-->.</b>
<br/><!--{END:07JAN_cCIT2}-->
<center><b>Január 13.</b>
<p><b>SZENT HILÁRIUSZ (VIDOR) PÜSPÖK ÉS EGYHÁZTANTÓ</b></center>
<br/><!--{BEGIN:13JAN_cCIT2}-->
<p>
<b>Szent Hiláriusz püspöknek „A Szentháromság” címû értekezésébõl</b>
<div align="center" class="red">(Lib. 1, 37-38: PL 10, 48-49)</div>
<p>
<div align="center" class="redit">Téged hirdetve, neked szolgáljak!</div>
<b>
<p>&nbsp;&nbsp;&nbsp;&nbsp;
Jól tudom, Atyám, mindenható Istenem, hogy
 életem legfõbb kötelességeként azzal tartozom neked, hogy minden szavam és
 gondolatom téged dicsõítsen.
<br/>&nbsp;&nbsp;&nbsp;&nbsp;
Hiszen a tõled kapott beszédkészségemnek semmi
 más nagyobb jutalma nem lehet, mint hogy téged hirdetve neked szolgáljon, és
 bizonyságot tegyen a téged nem ismerõ vagy téged eretnek módon tagadó világ
 elõtt, hogy te vagy az Atya, azaz a mi egyszülött Istenünk Atyja.
<br/>&nbsp;&nbsp;&nbsp;&nbsp;
Mindez persze csak az én akaratom elhatározása,
 ehhez még kérnem kell a te segítséged és irgalmad ajándékát is, hogy hitünk
 látható megvallásának kifeszített vitorláit Szentlelked fuvallata dagassza,
 és e téged magasztaló prédikálásunk útját te irányítsd. Hiszen hûséges a
 nekünk adott ígéreteihez az, aki ezt mondja: <em>Kérjetek és kaptok,
 keressetek és találtok, zörgessetek és ajtót nyitnak nektek</em> (Mt 7, 7).
<br/>&nbsp;&nbsp;&nbsp;&nbsp;
Tudjuk, mi magunk gyengék vagyunk, ezért kérjük
 majd tõled mindazt, amire szükségünk van. Prófétáid és apostolaid írásait is
 majd szüntelen igyekezettel kutatjuk, és kopogtatni fogunk minden elõttünk
 bezárt ismeret ajtaján, de egyedül tõled függ, hogy megadod-e, amit kértünk,
 hogy meglesz-e, amit kerestünk, és kinyílik-e az az ajtó, amelyen zörgettünk.
<br/>&nbsp;&nbsp;&nbsp;&nbsp;
Ránk nehezedik emberi természetünk tunya
 tudatlansága, hiányos a tudásunk, és a te titkaid megértésében korlátoz még
 bennünket értelmünk gyengesége is. Ha azonban állandóan foglalkozunk
 tanításaiddal, ez elvezet bennünket az isteni dolgok megismerésére, és a
 hitbeli engedelmesség a természetes vélekedés fölé emel minket.
<br/>&nbsp;&nbsp;&nbsp;&nbsp;
Mi gyámoltalanok vagyunk, azt várjuk tehát, hogy
 te kezdd el bennünk a szót, te erõsítsd annak további folytatását, és te
 kapcsolj be minket is a prófétai és apostoli lelkek közösségébe, hogy
 tanításaikat ne értelmezzük másképp, mint ahogyan õk mondták, és szavaik
 sajátos jelentését is ugyanabban az értelemben magyarázzuk.
<br/>&nbsp;&nbsp;&nbsp;&nbsp;
Mi ugyanis azt akarjuk hirdetni, amit isteni
 sugallatra õk prédikáltak, hogy te vagy az örök Isten, az örökkévaló
 egyszülött Fiúnak az Atyja. Téged, az egy Istent, aki nem születtél, és az egy
 Úr Jézus Krisztust, aki öröktõl fogva tõled született, nem szabad az igazságtól
 eltérve a többi istenek közé sorolni. De nem szabad azt sem tanítanunk, hogy
 õ nem tõled, az egy Istentõl született volna, és nem szabad másnak, mint
 igaz Istennek tartanunk õt, aki tõled, az igaz Istentõl, az Atyától
 született.
<br/>&nbsp;&nbsp;&nbsp;&nbsp;
Add meg tehát nekünk, hogy megértsük a szavakat, adj értelmünknek
 világosságot, add, hogy tiszteletben tartsuk tanításaidat, add, hogy hûek
 legyünk az igazsághoz. Add, hogy amit hiszünk „azaz amit tanultunk a
 próféták és apostolok tanításából”, téged, az egy
 Istent, az Atyát és egy Urunkat, Jézus Krisztust egyrészt hirdessük most az
 ezt tagadó eretnekekkel szemben, másrészt pedig úgy dicsõítsünk téged,
 Istenünket, és úgy hirdessük Krisztust is, hogy tanításunk tévedés nélküli
 legyen.
</b>
<p><span class="redsmall">VÁLASZOS ÉNEK</span>
<div align="right" class="red">1 Jn 4, 2b-3a. 6c. 15</div>
<br/><b><span class="red">V.</span>
Minden lélek, amely megvallja, hogy Jézus Krisztus testben jött el, az Istentõl van. S minden lélek, amely nem vallja meg Jézust, nem az Istentõl való. <span class="red">*</span> 
Így különböztetjük meg az igazság lelkét és a tévedés lelkét.</b>
<br/><b><span class="red">F.</span>
Aki vallja, hogy Jézus az Isten Fia, abban benne marad az Isten, és õ is az Istenben. <span class="red">*</span> 
Így különböztetjük meg<!--{BEGIN:PLNE_RESP}--> az igazság lelkét és a tévedés lelkét<!--{END:PLNE_RESP}-->.</b>
<br/><!--{END:13JAN_cCIT2}-->

<center><p><b>Január 15.</b>
<p><b>REMETE SZENT PÁL</b></center>
<br/><!--{BEGIN:15JAN_cCIT2}-->
<p>
<b>A II. vatikáni zsinat <em>Lumen Gentium</em> kezdetû dogmatikai konstitúciójából</b>
<div align="center" class="red">(VII. 43)</div>
<p>
<div align="center" class="redit">A szerzetesek</div>
<b>
<p>&nbsp;&nbsp;&nbsp;&nbsp;
Az evangéliumi tanácsokat, az Istennek szentelt
 szegénységet, tisztaságot és engedelmességet isteni ajándékként kapta az
 Urától az Egyház, hiszen az Úr szavain és példáján alapulnak; az apostolok,
 az atyáit, az Egyház tanítói és pásztorai ajánlják; az isteni kegyelem is
 mindig megõrzi ezt az ajándékot. Magának a hivatalos Egyháznak pedig
 gondja van arra, hogy a Szentlélek vezetésével értelmezze e tanácsokat,
 szabályozza követésüket, és a bennük foglaltak alapján tartós életformákat is
 megszervezzen. Így a magból, amelyet Isten vetett el az Úr földjén, fa nõtt,
 csodálatos és szerteágazó fa: a remetéskedõ és a közös élet különféle formái
 alakultak ki, és szerzetescsaládok nagy változatosságban. Mindezek
 jelentékenyen segítik tagjaik tökéletesedését, és gyarapítják az egész
 krisztusi test gazdagságát. A szerzetescsaládok ugyanis megadják tagjaiknak
 az életforma szilárdabb állandóságát, a jól bevált tanítást a tökéletesség
 elérésére, Krisztus seregében a testvéri közösséget és a segítséget az
 engedelmességben kibontakozó szabadsághoz úgy, hogy szerzetesi
 elkötelezettségükben biztosan helytállhatnak és hûségesen kitarthatnak, s
 örvendezõ leiekkel haladhatnak elõre a szeretet útján.
<br/>&nbsp;&nbsp;&nbsp;&nbsp;
A szerzetesség az Egyház isteni és hierarchikus
 alkotmánya szempontjából nézve nem közbülsõ állapot a klerikusok és a
 laikusok között. Az Isten ugyanis mind a két részrõl hív keresztény hívõket,
 hogy az Egyház életén belül különleges adományban legyen részük, és ki-ki
 közremûködjék a maga módján az Egyház üdvösségszerzõ küldetésében.
</b>
<p><span class="redsmall">VÁLASZOS ÉNEK</span>
<div align="right" class="red">Fil 1, 23; 2 Tim 4, 7</div>
<br/><b><span class="red">V.</span>
Elérkezett, amit mindig kívántam: feloszlani, s Krisztussal egyesülni. <span class="red">*</span> 
Pályámat végigfutottam, már csak az igazság koszorúja vár rám.</b>
<br/><b><span class="red">F.</span>
Már régóta
 társamnak ígért remeteségemben az Úr. <span class="red">*</span> 
Pályámat végigfutottam<!--{BEGIN:PLNE_RESP}--> már csak az igazság koszorúja vár rám<!--{END:PLNE_RESP}-->.</b>
<br/><!--{END:15JAN_cCIT2}-->


<center><b>Január 17.</b>
<p><b>SZENT ANTAL APÁT</b>
<p><span class="red">Emléknap</span></center>
<br/><!--{BEGIN:17JAN_cCIT2}-->
<p>
<b>Szent Antal életrajzából, amelyet Szent Atanáz
 püspök írt meg</b>
<div align="center" class="red">(Cap. 2-4: PG 26, 842-846)</div>
<p>
<div align="center" class="redit">Szent Antal meghívása</div>
<b>
<p>&nbsp;&nbsp;&nbsp;&nbsp;
A szülõk halála után húgával egyedül maradva a
 körülbelül 18-20 éves Antal átvette a ház és húga gondviselését.
<br/>&nbsp;&nbsp;&nbsp;&nbsp;
Nem telt el még hat hónap sem a szülõk halála
 után, amikor szokása szerint a vasárnapi misére ment, és útközben azt forgatta
 magában, hogy hogyan hagyták el az apostolok mindenüket, és követték
 Üdvözítõnket, és azokra is gondolt, akik az Apostolok Cselekedetei szerint
 minden vagyonukat eladták, árát pedig az apostolok lábához tették, hogy a
 szegényekrõl gondoskodjanak belõle. Elgondolkodott azon is, hogy az ilyeneket
 micsoda remény várja a mennyben. Ezen elmélkedve lépett be a templomba, s
 történt, hogy amikor az evangéliumot olvasták, Antal hallotta, hogy az Úr azt
 mondja a gazdag ifjúnak: <em>Ha tökéletes akarsz lenni, menj, add el, amid
 van, az árát oszd szét a szegények között, így kincsed lesz a mennyben. Aztán
 gyere, és kövess engem!</em> (Mt 19, 21).
<br/>&nbsp;&nbsp;&nbsp;&nbsp;
Antal ekkor, mintha isteni indításra jutottak
 volna eszébe a szentek, s mintha õmiatta olvasták volna az említett részt,
 mihelyt kijött a szentmisérõl, az õseitõl örökölt birtokot (mintegy 300
 szántásnyi termékeny és szép fekvésû földje volt), elajándékozta a falusi
 szomszédoknak, hogy az ne legyen terhére sem neki, sem a húgának. Aztán
 pénzzé tette minden ingóságát, s az érte kapott nagy összeget szétosztotta a
 szegények között, csak egész keveset tartott vissza a húga számára.
<br/>&nbsp;&nbsp;&nbsp;&nbsp;
Legközelebb a vasárnapi misére menve hallotta,
 hogy az Úr azt mondja az evangéliumban: <em>Ne aggódjatok a holnap miatt!</em> (Mt
 6, 34). Ezután már azt sem tudta elviselni, hogy valamije is maradjon, s
 kimenve, azt is szétosztotta a szegényebbek között. Húgát az általa ismert
 szüzekre és a hívekre bízta, hogy õk neveljék. Õ maga pedig ettõl kezdve háza
 közelében önmegtagadó életre adta magát, és kemény, önmegtartóztató életet
 élt.
<br/>&nbsp;&nbsp;&nbsp;&nbsp;
Saját kezével dolgozott, mert ezt hallotta: <em>Aki
 nem dolgozik, ne is egyék!</em> (2 Tessz 3, 10). Így részben magának tudott kenyeret
 venni, részben a szegényeken tudott segíteni.
<br/>&nbsp;&nbsp;&nbsp;&nbsp;
Gyakran imádkozott, mivel azt tanulta, hogy
 visszavonultan, <em>szünet nélkül kell imádkozni</em> (vö. 1 Tessz 5, 17);
 annyira figyelt a szentírási olvasmányokra, hogy abból semmit sem felejtett
 el, hanem mindent megjegyzett, úgyhogy végül is emlékezete szolgált neki
 könyv gyanánt.
<br/>&nbsp;&nbsp;&nbsp;&nbsp;
Az összes, közelben lakó és becsületes férfi,
 akivel bizalmasan elbeszélgetett, csodálta ezt az embert, és Isten barátjának
 hívták. Egyesek gyermekükként, mások testvérükként szerették õt.
</b>
<p><span class="redsmall">VÁLASZOS ÉNEK</span>
<div align="right" class="red">Mt 19, 21; Lk 14, 33b</div>
<br/><b><span class="red">V.</span>
Ha tökéletes akarsz lenni, menj, add el, amid van, az árát oszd szét a szegények között, így kincsed lesz a mennyben. <span class="red">*</span> 
Aztán gyere, és kövess engem!</b>
<br/><b><span class="red">F.</span>
Aki nem mond le mindenérõl, amije csak van, nem lehet a tanítványom. <span class="red">*</span> 
Aztán gyere<!--{BEGIN:PLNE_RESP}--> és kövess engem<!--{END:PLNE_RESP}-->.</b>
<br/><!--{END:17JAN_cCIT2}-->

<center><b>Január 18.</b>
<p><b>ÁRPÁD-HÁZI SZENT MARGIT SZÛZ</b>
<p><span class="red">Ünnep</span></center>
<p><span class="redsmall">HIMNUSZ</span>
<br/><!--{BEGIN:18JAN_cHYMNUS}-->
<b><p>Margit e földön nyílt virág, 
<br/>Pannóniának drága gyöngy: 
<br/>zendítse rá a szent öröm
<br/>&nbsp;&nbsp;&nbsp;&nbsp; domonkos rendje kardalát!

<p>Midõn veszélyben volt hazánk, 
<br/>értünk ajánlta életét: 
<br/>Felszentelt házak rejtekén 
<br/>&nbsp;&nbsp;&nbsp;&nbsp;bocsánatot esdett le ránk.

<p>Klastrom fogadta, s eltakart mindent,
<br/>mit ér királyi vér;
<br/>a testének csak szenvedést,
<br/>&nbsp;&nbsp;&nbsp;&nbsp; csak böjtöt és ostort akart.

<p>Szívében Krisztusért hevült,
<br/>feléje tárta karjait,
<br/>s az õ erõdén tagjait
<br/>&nbsp;&nbsp;&nbsp;&nbsp; szolgálta rendületlenül.

<p>Dicsérjük Istenünk, Atyánk
<br/>s Fiát, ki véle egy való,
<br/>s Lelkük, a szent Vigasztaló,
<br/>&nbsp;&nbsp;&nbsp;&nbsp;dicsértessék örökkön át! Ámen.</b>
<!--{END:18JAN_cHYMNUS}-->
<br/><b><span class="red">Ant. 1</span><!--{BEGIN:18JAN_cANT1}-->Fényûzéssel, csalfasággal telt világot elítél. Margit, szûz ártatlansággal, boldog égi nászt remél.<!--{END:18JAN_cANT1}--></b>
<br/><b><span class="red">Ant. 2</span><!--{BEGIN:18JAN_cANT2}-->Cilicium övezi, fején szûzi fátyla, magát ostorral veri Krisztus szentelt lánya, kemény vasöv derekán az õ boldogsága.<!--{END:18JAN_cANT2}--></b>
<br/><b><span class="red">Ant. 3</span><!--{BEGIN:18JAN_cANT3}-->Szentségének illatát ontja bõven a népnek, fénylõ példát benne lát mind, aki vele élhet.<!--{END:18JAN_cANT3}--></b>
<!--{BEGIN:18JAN_cRESP}-->
<b><span class="red">V.</span>
Bûnt még nem is tudhatott, 
<br/><span class="red">F.</span>
S már gyakorolt bûnbánatot.</b>
<!--{END:18JAN_cRESP}-->

<br/><!--{BEGIN:18JAN_cCIT1}-->
<p>
<b>Szent Pál apostolnak a korintusiakhoz írt elsõ levelébõl </b>
<div align="right" class="red">7, 25-40</div>
<p>
<div align="center" class="redit">A keresztény szüzesség</div>
<b>
<p>&nbsp;&nbsp;&nbsp;&nbsp;
Testvéreim! A szüzeket illetõen nincs külön
 parancsom az Úrtól, tanácsot azonban adok, mint olyan, aki az Úr irgalma
 folytán hitelt érdemel. Azt tartom, a mostani megpróbáltatások miatt ez az
 állapot ajánlható; jó, ha így marad az ember.
<br/>&nbsp;&nbsp;&nbsp;&nbsp;
Ha asszonyhoz vagy kötve, ne törekedj elválni,
 ha azonban nem kötötted magad asszonyhoz, ne keress feleséget. De ha
 megnõsülsz, nem vétkezel, s ha a lány férjhez megy, nem követ el bûnt. Ám az
 ilyeneket testi nyugtalanság gyötri, s én meg akarlak kímélni benneteket
<br/>&nbsp;&nbsp;&nbsp;&nbsp;
Azt mondom tehát, testvérek: az idõ rövid, azért
 akinek van felesége, éljen úgy, mintha nem volna, aki sír, mintha nem sírna,
 aki örül, mintha nem örülne, aki vásárol, mintha meg sem tartaná, s aki
 használja a világ dolgait, mintha nem élne velük, mert ez a világ elmúlik.
<br/>&nbsp;&nbsp;&nbsp;&nbsp;
Azt szeretném, ha mentek volnátok a gondtól. A
 nõtlennek arra van gondja, ami az Úré: hogyan járjon az Úr kedvében. A nõs
 azonban világi dolgokkal törõdik: hogyan keresse felesége kedvét, ezért meg
 van osztva. A nem házas asszony és a szûz arra gondol, ami az Úré, hogy
 testben és lélekben szent legyen, míg a férjes nõt világi dolgok kötik le:
 hogyan járjon férje kedvében. Ezt javatokra mondom, nem azért, hogy tõrbe
 csaljalak, hanem hogy a feddhetetlen életre és az Úrhoz való osztatlan
 ragaszkodásra segítselek titeket.
<br/>&nbsp;&nbsp;&nbsp;&nbsp;
Ha valaki mégis úgy véli, hogy igazságtalanul
 bánna hajadon lányával, mert eljárt fölötte az idõ, ha úgy van rendjén,
 tegye, amit akar. Nem vétkezik, kössenek csak házasságot. Akinek azonban
 szilárd a meggyõzõdése, s minden kényszerítõ ok nélkül, teljesen szabadon úgy
 döntött, hogy megõrzi hajadon lányát, jól teszi. Tehát aki férjhez adja
 hajadon lányát, jól teszi, aki pedig nem adja férjhez, még jobban teszi.
<br/>&nbsp;&nbsp;&nbsp;&nbsp;
Az asszony le van kötve, amíg férje él, de ha
 férje meghal, felszabadul. Férjhez mehet, akihez akar, de csak az Úrban.
 Boldogabb azonban, ha úgy marad, ahogy van. Ez a tanácsom, és hiszem, hogy
 Isten Lelke szerint beszélek.
</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
Akarom, határozottan tudjátok meg: <span class="red">*</span> 
Szüzességem tisztaságát, amelyet kiskoromban egész lélekkel az Úr Jézus Krisztusnak szenteltem, nemcsak világi
 dicsõségért, de sem életért, sem halálért még a legkisebb dologban sem szegem meg vagy sértem meg.</b>
<br/><b><span class="red">F.</span>
Nemde szüleid vagyunk, és Isten parancsa szerint nekünk engedelmeskedni tartozol? <span class="red">*</span> 
Szüzességem<!--{BEGIN:PLNE_RESP}--> tisztaságát, amelyet kiskoromban egész lélekkel az Úr Jézus Krisztusnak szenteltem, nemcsak világi
 dicsõségért, de sem életért, sem halálért még a legkisebb dologban sem szegem meg vagy sértem meg<!--{END:PLNE_RESP}-->.</b>
<br/><!--{END:18JAN_cCIT1}-->
<br/><!--{BEGIN:18JAN_cCIT2}-->
<p>
<b>XII. Piusz pápa határozatából, amellyel Árpád-házi Margitot szentté nyilvánította</b>
<div align="center" class="red">(AAS 36 /1944/ 33-40)</div>
<p>
<div align="center" class="redit">Az Úr szenvedéseinek titkairól elmélkedett</div>
<b>
<p>&nbsp;&nbsp;&nbsp;&nbsp;
Istentõl ránk ruházott apostoli szolgálatunkból
 folyóan ránk háruló legnagyobb feladatok közt sincs oly súlyos, de kedvesebb
 sem, mint az, hogy a vallásos tisztelet legmagasabb elismerését megadjuk
 azoknak a híveknek, akik földi életükben az erények minden fajtájában a
 tökéletesség fokára jutottak, és méltán állnak az életszentség hírében.
 Teljes joggal kell ezek közé sorolnunk a katolikus magyar nemzet díszét, Szûz
 Szent Margitot, IV. Béla király leányát, Szent Domonkosrendi apácát. Mivel õ
 folyamatosan õsi tiszteletnek örvend, erényeirõl és csodáiról hitelt érdemlõ
 történetírók egyöntetû tanúságtétele sem hiányzik, valóban méltónak találjuk
 arra, hogy, bár nem szabályszerû és szokásos szentté avatással, hanem saját
 döntésünkkel szentnek nyilvánítjuk, és a szentek sorába iktatását
 elrendeljük.
<br/>&nbsp;&nbsp;&nbsp;&nbsp;
Margit abból az Árpád-házi királyi családból
 származott, amely csupán a 13. században egymaga még négy, az életszentségben
 kiemelkedõ nõt adott Isten Egyházának, nevezetesen Szent Erzsébetet, Boldog
 Ágnest és IV. Béla királynak két leányát, Kingát és Jolánt, akiknek
 tiszteletét az Apostoli Szentszék megerõsítette. Margit 1242 körül született,
 amikor a tatárok Magyarországot tûzzel-vassal pusztították. Szülei, IV. Béla
 és Laszkarisz Mária, a megfogant magzatot, ha leány lesz, Istennek
 szándékoztak szentelni engesztelõ áldozatként az ország felszabadulásáért és
 saját megmenekülésükért. Imádságuk és fogadalmuk meghallgatásra talált.
 Édesanyja, megemlékezve ígéretérõl és a kapott jótéteményekrõl, már négyéves
 kora elõtt a veszprémi apácák kolostorába vitte. Itt Margit tanulékony,
 készséges és nemes lelkületével és nyíltszívûségével tûnt ki. Amikor pedig
 királyi atyja a Duna szigetén, amely ma Szent Margit nevét viseli, kolostort
 emelt, abba nemcsak szüzeket telepített, hogy magukat égõ áldozatként egyedül
 Istennek szenteljék, hanem odavitte Margit lányát is, akit a többi gyermekei
 közül annál gyengédebb érzéssel szeretett, minél inkább felismerte benne az
 Istennek szentelt jámbor élet ígéretes csíráit.
<br/>&nbsp;&nbsp;&nbsp;&nbsp;
Eközben Margit egyre jobban magáévá tette az
 Apostol szavát; <em>Uramnak, Krisztus Jézusnak fölséges ismeretéhez mérten
 mindent akadálynak tartok. Érte mindent elvetettem, sõt szemétnek tartottam,
 csakhogy Krisztust elnyerhessem, és hozzá tartozzam</em> (Fil 3, 8-9). Mindig
 a legsilányabb ruhákba öltözött, az alacsonyrendû szolgálatokra áhítozott. A
 söprésben, szennyes helyek takarításában, konyhai munkában, nehéz terhek
 cipelésében lelte örömét. A beteg nõvéreket, sõt szolgálókat, akiknek
 betegsége miatt mások fertõzéstõl tartottak, szeretettel és a megalázkodásnak
 nagy vágyával szolgálta ki, és a körülöttük kínálkozó összes nehéz és alantas
 szolgálatot magának követelte.
<br/>&nbsp;&nbsp;&nbsp;&nbsp;
Az Úr szenvedésének titkairól zokogva
 elmélkedett, és a vértanúság forró vágya lobogott benne. Szívesen imádkozott
 az eukarisztikus színekben rejtõzõ Jézus Krisztus elõtt vagy a feszület elõtt
 naponta hosszú órákon át, szívét kiöntve. De imádkozott õ mindenütt
 megszakítás nélkül. Az elõírt istentiszteletet nem ritkán az Atyaistenhez
 vagy a Vigasztaló Szentlélekhez intézett könyörgésekkel és a neki olyannyira
 kedves Szûz Istenanya dicséretével tetézte.
<br/>&nbsp;&nbsp;&nbsp;&nbsp;
Margit tevékenységét nem korlátozta csupán az Istenhez intézett lángoló
 könyörgésekre és igen kemény vezeklésekre. Nem habozott éles
 szemrehányásokkal illetni a bûnt sem, akárki, még ha a legnagyobb tekintélyt
 vagy méltóságot képviselõ személy követte is el. Amikor pedig látta az atyja
 családját marcangoló ellenségeskedéseket és meghasonlást, a nép elnyomását,
 az Anyaszentegyháznak zsarnoki lábbal tiprását, a kolostorok elnéptelenedését, Margit a mindenható Isten
 haragjának engesztelésére és népe számára a kegyelem kieszközlésére, még
 bõségesebb könnyhullatással imádkozott. Testét böjtökkel sanyargatta,
 vezeklõövet viselt, siratva azok bûneit, akik gonoszul Isten ellen
 cselekszenek, s egészen imádságba merülve járt közben népéért Istennél.
<br/>&nbsp;&nbsp;&nbsp;&nbsp;
Közeli halálát elõre tudva, az Egyház végsõ
 szentségeit angyali áhítattal vette fel, s harmincadik életévének betöltése elõtt elaludt az Úrban.</b>
<p><span class="redsmall">VÁLASZOS ÉNEK</span>
<div align="right" class="red"></div>
<br/><b><span class="red">V.</span>
Ajánld testedet és lelkedet az Úristennek, és szíved legyen mindenkor az Úrral, <span class="red">*</span> 
Hogy sem halál, sem egyéb ok téged el ne vonjon Isten szerelmétõl.</b>
<br/><b><span class="red">F.</span>
Ez az atyák tökéletessége: Istent szeretni, magunkat megvetni, senkit meg nem vetni, senkit meg nem ítélni. <span class="red">*</span> 
Hogy sem halál<!--{BEGIN:PLNE_RESP}--> sem egyéb ok téged el ne vonjon Isten szerelmétõl<!--{END:PLNE_RESP}-->.</b>
<br/><!--{END:18JAN_cCIT2}-->

<center><b>Január 20.</b>
<p><b>SZENT FÁBIÁN PÁPA ÉS VÉRTANÚ</b></center>
<br/><!--{BEGIN:20JAN_cCIT2}-->
<p>
<b>Szent Ciprián vértanú püspök és a római egyház
 levélváltásából Szent Fábián pápa vértanúhalála alkalmával</b>
<div align="center" class="red">(Ep. 9, 1 et 8, 2-3: CSEL 3, 488-489. 487-488)</div>
<p>
<div align="center" class="redit">Fábián pápa a hit és az erényesség példaképe</div>
<b>
<p>&nbsp;&nbsp;&nbsp;&nbsp;
Amikor Szent Ciprián értesült Fábián pápa
 haláláról, ezt a levelet írta Róma papjainak és diakónusainak:
<br/>&nbsp;&nbsp;&nbsp;&nbsp;
„Szeretett testvéreim! A kiváló férfiúnak, a
 szent tisztségben társamnak haláláról eleinte bizonytalan hírek érkeztek, és
 ellentétes értesüléseink voltak. Ekkor kaptam meg leveleteket, amelyet
 Crementius alszerpap által juttattatok el hozzám. Ebbõl teljes képet kaptam
 dicsõséges haláláról, nagyon boldog voltam, mert kiváló kormányzói
 mûködéséhez híven életét is tiszteletre méltó módon fejezte be.
<br/>&nbsp;&nbsp;&nbsp;&nbsp;
Ezzel kapcsolatban fogadjátok szívbõl fakadó
 jókívánságaimat: az õ emlékét ugyanis olyan ünnepélyes és messzire világító
 tanúságtétellel örökítettétek meg, hogy általatok jutott el hozzánk annak
 ismerete. Elöljárótok dicsõséges emlékének híre pedig nemcsak számotokra
 dicsõség, hanem a hit és az erényesség jó példáját nyújtja számunkra is.
<br/>&nbsp;&nbsp;&nbsp;&nbsp;
Mert amennyire megnöveli a bukás veszélyét a
 hívek számára egy elöljáró erkölcsi összeomlása, annyira hasznos és
 üdvösséges az, ha egy püspök a hit erõsségével ad követendõ példát
 testvéreinek.”
<br/>&nbsp;&nbsp;&nbsp;&nbsp;
Amint kitûnik, még ennek a levélnek a vétele
 elõtt a római egyház a karthágói egyháznak így tett tanúságot arról, hogy
 hûséges maradt az üldöztetések alatt:
<br/>&nbsp;&nbsp;&nbsp;&nbsp;
„Az egyházi közösség erõsen áll a hitben. Igaz
 ugyan, hogy egyesek a megfélemlítés hatása alatt elbuktak. Voltak, akik az
 állásukat féltették, másokat pedig csupán az emberektõl való félelem kerített
 hatalmába. Az elbukottak ugyan kiszakadtak közösségünkbõl, de mi nem hagyjuk
 magukra õket. Biztattuk, és mindig is biztatjuk, hogy tartsanak bûnbánatot,
 mert ily módon bocsánatot kapnak attól, aki ezt megadhatja nekik. Ha
 elfordulnánk tõlük, csak mélyebbre süllyednének.
<br/>&nbsp;&nbsp;&nbsp;&nbsp;
Vigyázzatok tehát, testvéreim, mert nektek is
 így kell eljárnotok: buzdító szavakkal erõsítsétek meg azoknak a lelkét, akik
 elõzõleg elbuktak, hogy ha majd újból elfogják õket, megvallják hitüket, így
 jóvá fogják tenni az elõbbi eltévelyedésüket. De vannak más teendõitek is,
 egyébként már felsoroltuk ezeket, így például mindenképpen segíteni kell azokon, akik elbuktak ebben a kísértésben, most pedig kezdenek erõt
 venni gyengeségükön, bûnbánatot tartanak, és vágyakoznak az egyházi közösség
 után. Legyenek továbbá köztetek olyanok, akik szolgálatára vannak az
 özvegyeknek, az elnyomottaknak – ha ezek magukról gondoskodni nem tudnak –, illetve a raboknak és a számkivetetteknek. De nem
 szabad megfeledkezni a beteg keresztényjelöltekrõl sem, hanem legyen, aki
 segítsen rajtuk.
<br/>&nbsp;&nbsp;&nbsp;&nbsp;
Üdvözölnek titeket a bilincsbe vert testvérek, a papok és az
 egész Egyház, amely igen nagy buzgósággal imádkozik mindazokért, akik az Úr
 nevet hívjak segítségül. És kérjük: viszonzásul ti is emlékezzetek meg mirólunk.“
</b>
<p><span class="redsmall">VÁLASZOS ÉNEK</span>
<div align="right" class="red">Fil 1, 23b; 3, 8b; 1, 21; 2, 17</div>
<br/><b><span class="red">V.</span>
Szeretnék
 elköltözni, hogy Krisztussal egyesüljek. Mindent elvetettem, sõt szemétnek
 tekintettem, csakhogy Krisztust elnyerhessem. <span class="red">*</span> 
Számomra az élet Krisztus, a
 halál pedig nyereség.</b>
<br/><b><span class="red">F.</span>
Ha hitetek szent szolgálatáért
 áldozatként véremet ontják is, örülök, együtt örülök mindnyájatokkal. <span class="red">*</span> 
Számomra<!--{BEGIN:PLNE_RESP}--> az élet Krisztus, a halál pedig nyereség<!--{END:PLNE_RESP}-->.</b>
<br/><!--{END:20JAN_cCIT2}-->
<center><b>Ugyanezen a napon,január 20-án </b>
<p><b>SZENT SEBESTYÉN VÉRTANÚ</b></center>
<br/><!--{BEGIN:20JAN2_cCIT2}-->
<p>
<b>Szent Ambrus püspöknek a 118. zsoltárhoz írt magyarázatából</b>
<div align="center" class="red">(Cap. 20, 43-45. 48: CSEL 62, 466-468)</div>
<p>
<div align="center" class="redit">Hûséges tanúság Krisztus mellett</div>
<b>
<p>&nbsp;&nbsp;&nbsp;&nbsp;
„Sok szorongatás közepette kell bejutnunk az
 Isten országába.“ (ApCsel 14, 22). Ha sok
 az üldözés, sok a tanúságtétel is; ahol sok a gyõzelmi koszorú, ott sok volt
 a küzdelem is. Javadra válik tehát, ha sok az üldözõ, mert a sok üldözés
 közepette könnyebben találsz lehetõséget arra, hogy te is koszorút nyerj.
<br/>&nbsp;&nbsp;&nbsp;&nbsp;
Tanuljunk Sebestyén vértanú példájából, akinek
 mennyei születésnapját ünnepeljük ma.
<br/>&nbsp;&nbsp;&nbsp;&nbsp;
Sebestyén milánói származású volt. Talán már
 eltávozott innen az üldözõ, vagy még ide sem ért a birodalomnak erre a részére,
 vagy itt csak enyhébb volt az üldözés. Sebestyén úgy látta, hogy itt
 egyáltalán nincs lehetõség a küzdelemre, vagy csak nagyon kicsi harcra van
 kilátás.
<br/>&nbsp;&nbsp;&nbsp;&nbsp;
Rómába ment, ahol elkeseredett üldözések dúltak
 hitünk ellen; ott szenvedett, azaz ott nyerte el a gyõzelmi koszorút. Tehát
 örök halhatatlanságának állandó lakhelyét ott szerezte meg, ahová csak
 jövevényként érkezett. Ha akkor csak egyetlen üldözõ lett volna, Sebestyén
 nem kapott volna ott sem vértanúi koszorút.
<br/>&nbsp;&nbsp;&nbsp;&nbsp;
De még rosszabb, hogy nem csupán látható üldözõk
 vannak, hanem láthatatlanok is, mégpedig sokkal többen.
<br/>&nbsp;&nbsp;&nbsp;&nbsp;
Miként ugyanis egy üldözõ király sok helyre küldött
 ki üldözési parancsot, és így az egyes tartományokban és városokban több
 üldözõ is lett, ugyanígy irányítja a sátán is sok csatlósát, akik nemcsak
 külsõleg, hanem belsõleg is üldözik az egyes lelkeket.
<br/>&nbsp;&nbsp;&nbsp;&nbsp;
Ezekrõl az üldözésekrõl mondatott: <em>Az üldözésbõl mindenkinek
 kijut, aki buzgón akar élni Krisztus Jézusban</em> (2 Tim 3, 12). Ez
 mindenkire vonatkozik, senki sem kivétel. De hát ki is lehetne kivétel, ha
 már maga az Úr is elviselte az ilyen üldözések próbatételeit?
<br/>&nbsp;&nbsp;&nbsp;&nbsp;
Hány ilyen elrejtett vértanúja van Krisztusnak
 napról napra, akik tanúságot tesznek az Úr Jézus mellett! Ismerte ezt a
 vértanúságot és ezt a Krisztus melletti hûséges tanúságtételt az az Apostol is, aki ezt
 írta: „A mi dicsõségünk lelkiismeretünk tanúságtételében áll (2 Kor 1, 12).“
</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
Ez a szent mindhalálig harcolt Istenének törvényéért; nem félt a gonoszok szavától, <span class="red">*</span> 
Mert életének alapja szilárd kõszikla volt.</b>
<br/><b><span class="red">F.</span>
Megvetette életét a földön, és eljutott a mennyei országba. <span class="red">*</span> 
Mert életének<!--{BEGIN:PLNE_RESP}--> alapja szilárd kõszikla volt<!--{END:PLNE_RESP}-->.</b>
<br/><!--{END:20JAN2_cCIT2}-->

<center><b>Ugyanezen a napon, január 20-án </b>
<p><b>ESZTERGOMI BOLDOG ÖZSÉB ÁLDOZÓPAP</b></center>
<br/><!--{BEGIN:20JAN3_cCIT2}-->
<p>
<b>Gyöngyösi Gergelynek Az <em>Elsõ Remete Szent Pál rendjében levõ remete testvérek élete</em> címû könyvébõl</b>
<div align="center" class="red">(Gregorius Gyöngyösi: <em>Vitae fratrum Ordinis Sancti Pauli Primi Eremitae</em>, Cap. 1. 5-8. 10. Edit. 1988.)</div>
<p>
<div align="center" class="redit">Az égieket tartotta szem elõtt, még inkább a szívében</div>
<b>
<p>&nbsp;&nbsp;&nbsp;&nbsp;
Özséb Magyarország akkori fõvárosában, Esztergomban született 1200 körül derék és elõkelõ szülõktõl. Amikor elérte a serdülõ éveket, az éhséget és a szomjúságot olyan erõvel tûrte, hogy mindenki feltûnõnek találta: bár keveset evett, mégis szép, kifejlett és mindig jó kedélyû volt. Sokat virrasztott, és minden idejét Isten tiszteletére, szemlélõdésre vagy a tanulásra használta. Az embereknek arról a bölcsségrõl beszélt, amellyel Isten tetszését megnyerhetik. Miközben könyveket írt, nem hanyagolta el az Isten parancsa szerinti életet sem. Emlékezett az Úr szavaira: Nem az megy be a mennyek országába, aki mondja, „Uram, Uram!” hanem aki teszi és tanítja, azt nevezik nagynak a mennyek országában. Miután érdemeiért korán esztergomi kanonoknak nevezték ki, a sok dicséret és erény között vendégszeretetével, mintegy második Ábrahám tûnt fel. Ezért a magányos barlangokban szétszórtan lakó és emiatt remetéknek nevezett testvérek gyakran látogatták meg, hogy vesszõbõl font kosaraikat kenyérre cseréljék. Annyira megkedvelte társaságukat, hogy gyakran felkereste õket ott, ahol Isten szolgái, miként a méhek, versengve kínálták neki a vigasztalás édes és bõséges mézét. Ezért elhatározta, hogy elhagyja a világot, otthonát, vagyont, önmagát és övéit, hogy nagy alázatossággal az Úr táborában harcolhasson.
<br/>&nbsp;&nbsp;&nbsp;&nbsp;
Így a szent férfiút, Özsébet az isteni szeretet csodálatos módon megsebesítette. A szeretet kötelékét, amely õt legyõzte, nem volt képes elrejteni, hanem néhány ismerõse és az erények virágaival díszített, vallásos lelkülettõl hevített barátja elõtt felfedte. Ezek annyira felbuzdultak tervén, hogy gazdagságukat elfelejtve, mindenüket hiábavaló szemétnek tekintették, s Krisztust akarták megnyerni. Elhatározták, hogy vele mennek, és együtt laknak. Készek voltak elhagyni a világot, s most már az isteni szeretetben gyönyörködve, az Úr szegény keresztjét szegényen követték volna, hacsak a hitetlen tatárok háborúja nem akadályozta volna meg õket. Ezért Özséb elhatározta, hogy Esztergomot társaival nem hagyja el, amíg a béke helyre nem áll. Amikor ez bekövetkezett, hasonló szándékkal bár, de nem hasonló korúak mentek a remetehelyekre, és szilárdan elhatározták, hogy velük együtt õszintén szolgálnak Jézus Krisztusnak.
<br/>&nbsp;&nbsp;&nbsp;&nbsp;
Szüleik és barátaik megpróbálták õket visszatérésre bírni. De Özséb, aki a legállhatatosabb volt közöttük, így szólt: „Halljátok szavamat! Jóllehet Krisztus szerette édesanyját, de szenvedésébõl mégis hagyta, hogy lelkét a fájdalom tõre járta át. …a »szeretett tanítványt«, János evangélistát sem kímélte meg a mindent felülmúló fájdalomtól. Pedig megtehette volna, hogy leszáll a keresztrõl, de nem szállt, mert ott akart maradni mindhalálig. Hasonlóképpen mi sem akarunk a vezeklés keresztjérõl leszállni, azért mert miattunk szenvednek és utánunk sírnak, hanem eltántoríthatatlanul maradni fogunk, nehogy e világ kárhozatos útveszõjére tévedjünk.” Ezeket hallva mindnyájan sírtak, vérzõ szívvel bár, de a lelkiismeret-furdalásnak engedve, nem voltak képesek válaszolni a Léleknek, aki belõle beszélt. Sõt a remete testvérek is, akik már az életszentségben elõrehaladtak, szívesen hallgatták.
<br/>&nbsp;&nbsp;&nbsp;&nbsp;
Özséb testvér, ez az istenfélõ ember, a remeteség kiváló kedvelõje, a hármas barlang közelében, ahol hat társával lakott a forrás mellett, a Szent Kereszt tiszteletére (amelynek erejével az emberiség õsi ellenségének minden cselszövése meghiúsult) megalapította a Rend fõmonostorát. Itt erényekben és vallásosságban gazdag, életszentségben tündöklõ, testileg sápadt és lesoványodott állapotban, de minden dolgában alázatos, józan és szerény életet élt. Ételben és italban nem válogatott, ezért mindig egészséges és szép volt.
<br/>&nbsp;&nbsp;&nbsp;&nbsp;	
Az isteni kegyelem fényétõl megvilágosítva, a szerzetesi élet szeretetgyakorlatai között a vendéglátás feladatát szerette a legjobban. Híre hallatára egy Benedek nevû ifjú kereste fel, s örökre engedelmességet ígért neki, ha a szent közösségbe felveszi õt. Példáját egy másik ifjú is követte, akit Istvánnak hívtak (Késõbb Benedek, majd õ lett a remeték fõnöke.)
<br/>&nbsp;&nbsp;&nbsp;&nbsp;
Akkor a jámbor atya a bûnbánatit tartó jelentkezõ felett örvendezve, a templomba sietett, hogy szokás szerint Istennek hálát adjon, és forró szívvel, nagy töredelemmel, könnyek között kérte az Urat, minden javak adományozóját: sokszorosítsa meg a jelültek számát, és õrizze meg õket szent elhatározásukban Semmi kétség, hogy az õ érdemeiért és imádságáért maradtak állhatatosak. Rajtuk kívül még sok öreg és fiatal csatlakozott hozzájuk. Késõbb pedig királyok, fejedelmek és bárók több országban sok monostort alapítottak. Ezeket név szerint 1263 körül írták össze.
<br/>&nbsp;&nbsp;&nbsp;&nbsp;
Mint elsõ provinciális, az Úrnak 1262. évében néhány testvér kíséretében elment IV. Orbánhoz, és kért Szent Ágoston Szabályinak engedélyezését. Azt mondják, hogy ebben Aquinói Szent Tamás is segítségére volt a pápai udvarban.
<br/>&nbsp;&nbsp;&nbsp;&nbsp;
A jámbor és fáradhatatlan Özséb atya, aki az Úristent mindig engedelmesen, övéit pedig készségese szolgálta, Magyarországon több kolostort alapított. Miután sok tanítványát nevelte a szent és vallásos éltre, elõre megérezve halálát, az összegyûlt testvéreknek szép buzdítást mondott, hogy „Mindenekelõtt Istent szeressék, azután pedig embertársaikat, mert legfõképp ezt a parancsot adták nekünk!” Szívükre kötötte, hogy az erények közül különösen az engedelmességet gyakorolják, mert a mennyországot csak a parancsok engedelmes megtartásával szerezhetik meg, üdvös intelmeit pedig az egybetartozás jeleként õrizzék mg szívükben.
<br/>&nbsp;&nbsp;&nbsp;&nbsp;
Az imádkozó testvérektõl körülvéve szép öregen tért meg õseihez. A szentkereszti monostorban temették el 1270, január 20-án.
</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
Mindenható örök Isten, Remete Szent Pál és Boldog Özséb atyánk példája szerint mindenekfelett akarunk szeretni. <span class="red">*</span> 
Téged akarunk szolgálni minden embertársunkban.</b>
<br/><b><span class="red">F.</span>
Add, hogy életünk imádság és apostolkodás legyen. <span class="red">*</span> 
Téged akarunk szolgálni<!--{BEGIN:PLNE_RESP}--> minden embertársunkban<!--{END:PLNE_RESP}-->.</b>
<br/><!--{END:20JAN3_cCIT2}-->

<center><b>Január 21.</b>
<p><b>SZENT ÁGNES SZÛZ ÉS VÉRTANÚ</b>
<p><span class="red">Emléknap</span></center>
<p><span class="redsmall">HIMNUSZ</span>
<br/><!--{BEGIN:21JAN_cHYMNUS}-->
<b><p>Isteni tûznek mennyei szerelmét
<br/>ontja, a testit fölülmúlva, Ágnes,
<br/>szent diadallal és szûzi erõvel 
<br/>&nbsp;&nbsp;&nbsp;&nbsp;gyõzve le testét!
<p>Tündöklõ lelkét szent karok fogadják
<br/>csillagok fölé emelve az Égbe.
<br/>Võlegény várja szent égi lakába 
<br/>&nbsp;&nbsp;&nbsp;&nbsp;tiszta aráját!
<p>Szûz! Könyörülj, hogy mindaz, aki sorsát
<br/>hordva e földön gyõzelmed köszönti,
<br/>nyerje el bûne bocsánatát és majd
<br/>&nbsp;&nbsp;&nbsp;&nbsp; égi jutalmát.
<p>Békítsd az éggel az itt könyörgõket
<br/> s velük Föld Urát, az Ég Fejedelmét,
<br/>hogy kegye adjon irgalmasan békét 
<br/>&nbsp;&nbsp;&nbsp;&nbsp;s csendes idõket!
<p>Ünneplünk, Ágnes, s a szent Égi Bárányt,
<br/>ki Jegyesed már, s kegyesen szelíd, jó,
<br/>aki irányít egeket és mindent
<br/>&nbsp;&nbsp;&nbsp;&nbsp;s csillagok százát! Ámen.</b>
<!--{END:21JAN_cHYMNUS}-->
<br/><!--{BEGIN:21JAN_cCIT2}-->
<p>
<b>Szent Ambrus püspöknek</b>
<div align="center" class="red">(Lib. 1, cap. 2. 5. 7-9; PL 16 [edit. 1845], 189-191)</div>
<p>
<div align="center" class="redit">Büntetõ kínokra még gyenge, de gyõzelemre már érett volt</div>
<b>
<p>&nbsp;&nbsp;&nbsp;&nbsp;
Szûznek van születésnapja; érintetlenségét
 kövessük! Vértanú mennyei születésnapja van, áldozatot ajánljunk fel! Szent
 Ágnes mennyei születésnapja van. A hagyomány szerint tizenkét éves korában
 jutott a vértanúságra. Annál szörnyûbb ez a kegyetlenség, amely még e zsenge
 kornak sem irgalmazott, de mennyivel nagyszerûbb a hit ereje, amely még ebben
 a korban is tanúságot tudott tenni!
<br/>&nbsp;&nbsp;&nbsp;&nbsp;
Volt-e sebezhetõ hely azon a gyenge kis testen? Mégis volt
 mivel legyõznie azt a kardot, amely szinte alig tudta hol megsebezni. Az õ
 korabeli lányok még a szüleik egy görbe tekintetét sem igen tudják elviselni,
 még egy tûszúrástól is sírva fakadnak, mint valami sebesüléstõl.
<br/>&nbsp;&nbsp;&nbsp;&nbsp;
Õ még a véres kezû hóhérok között sem fél;
 mozdulatlan állja a csikorgó láncok nehéz rángatását; odatárja egész testét a
 dühöngõ hóhér kardja elé. Még azt sem tudja, mi a halál, de már kész
 elfogadni. Amikor pedig máglyára hurcolják, a lángok között Krisztusnak
 nyújtja a kezét, és gyõzedelmes Urunk diadaljelével szenteli meg azt a
 szentségtelen oltárt. Hiába tették nyakát és két kezét vasbilincsbe, gyenge
 tagjait semmiképpen sem tudta összeszorítani.
<br/>&nbsp;&nbsp;&nbsp;&nbsp;
Újfajta vértanúság? Büntetõ kínokra még gyönge,
 de a gyõzelemre már érett volt. Alig tudott harcolni, mégis könnyen érdemelte
 ki a gyõzelmi koszorút. Korára való tekintettel még semmi erényt sem
 várhattak tõle, mégis mestere lett a tökéletességnek. Soha még menyasszony
 nem ment úgy a menyegzõs házba, amilyen vidáman és ünnepélyes léptekkel õ
 indult a kivégzés helyére. Fejét befont haja nem koszorúzta, de fel volt
 ékesítve Krisztus számára, nem ugyan virágokkal, hanem erényeivel.
<br/>&nbsp;&nbsp;&nbsp;&nbsp;
Mindenki sírt körülötte, csak az õ szeme volt
 száraz. Mindenki csodálta, hogy életét, amelybõl még alig élvezett valamit,
 olyan könnyen áldozta fel, mint aki már mindent élvezett. Mindenki bámult,
 hogy már az Isten mellett tanúskodhatott, pedig koránál fogva még szava sem
 lehetett volna a bíróság elõtt. Végül is elérte, hogy Isten ügyében hittek a
 szavának, pedig ember ügyében még nem hittek volna neki. Mert ami a termeszét
 erejét meghaladja, az a természet Alkotójától van.
<br/>&nbsp;&nbsp;&nbsp;&nbsp;
Hogyan ijesztgette a hóhér, hátha megrémül! Hogyan
 igyekezett kedveskedéssel rábeszélni, milyen ajánlatokat tett, hogy még
 férjhez mehet! De õ így felelt: „Már az is méltánytalanság a Jegyessel
 szemben, ha más jövendõbelire várunk. Azé leszek, aki már elõbb engem
 választott. Mire vársz, hóhér? Hadd pusztuljon ez a test, ha olyan szemeknek
 is tetszhet, amelyeknek én nem akarom.” Odaállt, imádkozott, és
 lehajtotta fejét.
<br/>&nbsp;&nbsp;&nbsp;&nbsp;
Csak láttad volna, hogyan remegett a hóhér,
 mintha õ lett volna az áldozat! Reszketett a keze, és belesápadt az arca
 annak a másik életnek az elvesztésébe, pedig ez a leány nem féltette a saját
 életét. Látjátok, ebben az egy áldozatban két vértanúság van: a tisztaságé és
 a hité. Szûz maradt, és a vértanúságot is elnyerte.
</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
Szent Ágnes
 emléknapját üljük, szenvedésére emlékezünk: <span class="red">*</span> 
Ifjúságában legyõzte a halált,
 és megtalálta az életet.</b>
<br/><b><span class="red">F.</span>
Mivel egyedül az
 élet Szerzõjét szerette. <span class="red">*</span> 
Ifjúságában<!--{BEGIN:PLNE_RESP}--> legyõzte a halált, és megtalálta az életet<!--{END:PLNE_RESP}-->.</b>
<br/><!--{END:21JAN_cCIT2}-->
<center><p><b>Január 22.</b>
<p><b>SZENT VINCE DIAKÓNUS ÉS VÉRTANÚ</b></center>
<br/><!--{BEGIN:22JAN_cCIT2}-->
<p>
<b>Szent Ágoston beszédeibõl</b>
<div align="center" class="red">(Sermo 276, 1-2: PL 38, 1256)</div>
<p>
<div align="center" class="redit">Vince annak erejében gyõzött, aki legyõzte a világot</div>
<b>
<p>&nbsp;&nbsp;&nbsp;&nbsp;
„Nektek az a kegyelem jutott, hogy ne csak higgyetek Krisztusban, hanem szenvedjetek is érte“ (Fil 1, 29).
<br/>&nbsp;&nbsp;&nbsp;&nbsp;
Elfogadta ezt Vince, a diakónus, elfogadta, és
 magáévá is tette mind a kettõt. Ha ugyanis el nem fogadja, ugyan mije volna?
 így azonban hitt Isten igéjének, és volt ereje elviselni a szenvedést is.
<br/>&nbsp;&nbsp;&nbsp;&nbsp;
Senki se merítsen tehát csupán saját szívébõl,
 amikor beszél; és senki se bízzék saját erejében, amikor megpróbáltatást
 szenved, mert Krisztustól van az a bölcsességünk, hogy igazságait okosan
 hirdessük, és õtõle van az az erõnk is, hogy a szenvedéseket bátran
 elviseljük.
<br/>&nbsp;&nbsp;&nbsp;&nbsp;
Emlékezzünk csak vissza Krisztus Urunkra, miként figyelmezteti
 tanítványait az evangéliumban. Emlékezzünk csak vissza a vértanúk Királyára,
 hogyan szereli föl csapatait szellemi fegyverekkel, miként mutatja meg a
 harcukat, mint biztosítja nekik a segítséget, és hogyan ígéri meg jutalmukat,
 amikor tanítványainak ezt mondja: „A világban
 üldözést szenvedtek; és hogy rémületükben megerõsítse õket, hozzáfûzi: „De bízzatok, mert legyõztem a világot!“ (Jn 16, 33).
<br/>&nbsp;&nbsp;&nbsp;&nbsp;
Mit csodálkozunk tehát azon, testvéreim, ha Vince gyõzött annak erejében, aki legyõzte a világot? „<em>A világban</em> mondja <em>üldözést
 szenvedtek“.</em> De ha e világ szorongat is benneteket, meg nem semmisít; ha
 támad is benneteket, le nem gyõz. A világ kétféle hadat visel Krisztus
 katonái ellen. Hízeleg, hogy megtévessze õket, és fenyeget, hogy megtörje
 õket. Ne tartsanak tehát fogva a saját élvezeteink, és meg ne rémítsen mások
 kegyetlenkedése, akkor már le is van gyõzve a világ.
<br/>&nbsp;&nbsp;&nbsp;&nbsp;
Mindkét fronton segít Krisztus, ezért nem gyõzik
 le Krisztus követõjét. Ha Vince szenvedését az emberi erõ határának
 szempontjából nézzük, akkor hihetetlennek tûnik, de az isteni hatalom
 oldaláról nézve nincs mit csodálkoznunk rajta.
<br/>&nbsp;&nbsp;&nbsp;&nbsp;
Annyi dühödt kegyetlenség marcangolta a vértanú
 testét, és annyi fölséges nyugalom csengett ki szavából; olyan éles kínok
 hasogatták tagjait, és olyan bátorság hatotta át szavait, hogy azt
 gondolhatnánk: Vince kínzásakor másvalakit kínoztak, nem azt, aki beszélt.
<br/>&nbsp;&nbsp;&nbsp;&nbsp;
És valóban, testvéreim, úgy is volt. Csakugyan
 úgy volt. Másvalaki beszélt. Evangéliumában ugyanis megígérte Krisztus ezt is
 az õ tanúságtevõinek, akiket az ilyen küzdelmekre is felkészített. Ezt mondta
 ugyanis nekik: <em>Ne törjétek elõre a fejeteket, hogyan vagy mit mondjatok.
 Mert nem ti fogtok szólni, hanem Atyátok Lelke szól majd belõletek</em> (vö.
 Mt 10, 19-20).
<br/>&nbsp;&nbsp;&nbsp;&nbsp;
A test tehát kínokat szenvedett, de a Szentlélek szólt belõle.
 A Szentlélek szava nemcsak az istentelenséget gyõzte le, hanem a gyenge embert is megerõsítette.
</b>
<p><span class="redsmall">VÁLASZOS ÉNEK</span>
<div align="right" class="red">Jób 23, 11; Fil 3, 8. 10</div>
<br/><b><span class="red">V.</span>
Próbára tett engem az Úr, mint az aranyat, amely átmegy a tûzön; lábam követte nyomdokait. <span class="red">*</span> 
Megtartottam útját, nem tértem el tõle.</b>
<br/><b><span class="red">F.</span>
Mindent elvetettem, hogy megismerjem Krisztust, és a szenvedésben is vállaljam vele a közösséget. <span class="red">*</span> 
Megtartottam útját<!--{BEGIN:PLNE_RESP}--> nem tértem el tõle<!--{END:PLNE_RESP}-->.</b>
<!--{END:22JAN_cCIT2}-->

<p>
<b>
<center><b>Ugyanezen a napon, január 22-én </b>
<p><b>BOLDOG BATTHYÁNY-STRATMANN LÁSZLÓ CSALÁDAPA</b>
<p><span class="red">Emléknap</span></center>
<br/><!--{BEGIN:22JAN2_cCIT2}-->
<p>
<b>Boldog Batthyány-Strattmann László lelki útravalója a meggyógyult betegeknek</b>
<div align="center" class="red">(<em>Nyisd fel szemeidet és láss.</em> Szombathely, 1928. 15-17)</div>
<p>
<div align="center" class="redit">Az imádságról</div>
<b>
<p>&nbsp;&nbsp;&nbsp;&nbsp;
Akarsz-e megismerni egy olyan eszközt, amelynek segítségével a Jóistennél mindent elérhetsz? Ez az eszköz: az imádság.
<br/>&nbsp;&nbsp;&nbsp;&nbsp;
Az imádság által részt nyerhetsz Isten mindenhatóságából. Errõl Jézus biztosít bennünket: Bizony, bizony, mondom nektek... bármit kértek az Atyától az én nevemben megteszem nektek (vö. Jn 14, 12. 13).
<br/>&nbsp;&nbsp;&nbsp;&nbsp;
Hiszen már ez a szó: Mi Atyánk is mutatja, hogy gyermeki szeretettel és bizalommal kell õhozzá fordulnod.
<br/>&nbsp;&nbsp;&nbsp;&nbsp;
Az imádságra kivétel nélkül mindannyiunknak feltétlenül szükségünk van. Maga az Üdvözítõ jelenti ki: Kérjetek és adnak nektek (Lk 11, 9). Ez nem csupán tanács, hanem parancs. Aki nem kér, az nem is kap. Errõl mondja Szent Ágoston: „Az Úristen kívánja és akarja, hogy kegyelmet nyerjünk, a kegyelemben viszont csak azt részesíti, aki könyörög érte.”
<br/>&nbsp;&nbsp;&nbsp;&nbsp;
Egyesek erre azt szokták mondani: „Isten úgyis tudja, mire van szükségem,” E kifogásra az a válaszom: Az apa is tudja, mi kell a gyermekének, és mi szerez neki örömet. Mégis elvárja, hogy mindezt kérje tõle. Ezáltal lesz ugyanis tudatossá a gyermekben: kitõl kapta az adományokat, és kinek kell érte köszönetet mondani.
<br/>&nbsp;&nbsp;&nbsp;&nbsp;
Van-e nagyobb jótevõnk, mint Isten? Neki köszönhetjük ugyanis minden testi-lelki javunkat. Ne késlekedjünk hát egészen rá hagyatkozni, ezeket a javakat tõle kérni, és értük minden nap õszinte köszönetet mondani.
<br/>&nbsp;&nbsp;&nbsp;&nbsp;
Mások meg azt kifogásolják: „Sokszor imádkoztam, mégsem kaptam meg, amit kértem.” S az édesapa talán teljesíti gyermekei minden kérését? Ugye csak azt, amelyik a javukra válik.
<br/>&nbsp;&nbsp;&nbsp;&nbsp;
Isten végtelenül bölcs, és az õ csodálatos rendelései, útjai kifürkészhetetlenek (vö. Róm 11, 33). Ezért nyugodtan rábízhatjuk, hogy döntse el õ: kéréseink közül mi válik a javunkra. S azt adja meg nekünk.
<br/>&nbsp;&nbsp;&nbsp;&nbsp;
Imádkozzál állhatatosan! Arra ugyanis nincs ígéretünk, hogy imádságunk azonnal meghallgatásra talál. Gondolj Szent Mónikára. Õ sok-sok évig imádkozott, hogy fiának elméje megnyíljék az igazság világossága elõtt. S könyörgése végül is meghallgatásra talált. Fiából lett a nagy „szent”, Ágoston.
<br/>&nbsp;&nbsp;&nbsp;&nbsp;
Imádkozzál teljes bizalommal!
<br/>&nbsp;&nbsp;&nbsp;&nbsp;
Az imádsághoz, sajnos nem elég nagy a szívünk. Pedig tudjuk, kis korsóba kevés víz fér bele, nagy korsóba több. A mi szívünket – hasonlattal szólva – a bizalom és reménység tágítja ki, hogy sok kegyelem férjen bele. A bizalmatlanság és reménytelenség viszont szûkíti a szívünk térfogatát és korlátozza a beléje áramló kegyelem mértékét.
<br/>&nbsp;&nbsp;&nbsp;&nbsp;
Imádkozd a Miatyánkot, és gyakran gondolkozzál el az egyes szavak és kérelmek felett. Kéréseid között mindig Isten dicsõsége és lelked üdvössége legyen a legfontosabb.
<br/>&nbsp;&nbsp;&nbsp;&nbsp;
Ha rég nem imádkoztál jól, kérlek, fogj hozzá. Különösen is fontos az ima kísértés idején. Aki a harcban nem használja fegyverét, azt legyõzik. Márpedig a lelki harcban az imádság a legjobb fegyver, amely soha nem hagy cserben bennünket.
<br/>&nbsp;&nbsp;&nbsp;&nbsp;
Imádkozzál reggel, mikor felkelsz. A tested gondozása és ápolása mellett fontos, hogy teremtõ Atyádról se feledkezzél meg. Hiszen egész nap rászorulsz az õ áldására. Ugyanilyen fontos az esti ima is. Köszönj meg Istennek minden jót, amit kaptál, és ébressz lelkedben töredelmes bánatot.
<br/>&nbsp;&nbsp;&nbsp;&nbsp;
Az ima, mint a mágnes, vonzza rád és minden rászoruló emberre Isten atyai áldását.
</b>
<p><span class="redsmall">VÁLASZOS ÉNEK</span>
<div align="right" class="red">Kol 3, 15; Gal 3, 28; Zsolt 149, 1</div>
<br/><b><span class="red">V.</span>
Krisztus békéje töltse be szíveteket, hiszen erre vagytok hivatva egy testben. Legyetek hálásak! <span class="red">*</span> 
Mert mindannyian eggyé lettetek Krisztus Jézusban.</b>
<br/><b><span class="red">F.</span>
Új dalt énekeljetek az Úrnak, dicsérete zengjen hívei gyülekezetében. <span class="red">*</span> 
Mert mindannyian<!--{BEGIN:PLNE_RESP}--> eggyé lettetek Krisztus Jézusban<!--{END:PLNE_RESP}-->.</b>
<br/><!--{END:22JAN2_cCIT2}-->


<center><p><b>Január 24.</b>
<p><b>SZALÉZI SZENT FERENC PÜSPÖK ÉS EGYHÁZTANÍTÓ</b>
<p><span class="red">Emléknap</span></center>
<br/><!--{BEGIN:24JAN_cCIT2}-->
<p>
<b>Szalézi Szent Ferenc püspöknek „A jámborság útja“ címû könyvébõl</b>
<div align="center" class="red">(Pars 1, cap. 3)</div>
<p>
<div align="center" class="redit">A jámborság minden életállapotban gyakorolható</div>
<b>
<p>&nbsp;&nbsp;&nbsp;&nbsp;
A világ teremtésekor megparancsolta a teremtõ Isten a növényeknek, hogy mindegyik a maga faja szerint teremjen gyümölcsöt.
 A keresztényeknek „akik az õ Egyházának az élõ
 növényei“ szintén megparancsolta, hogy ki-ki a saját állása és hivatása
 szerint hozza meg a jámborság gyümölcsét.
<br/>&nbsp;&nbsp;&nbsp;&nbsp;
Tehát hangoztatom: más-más módon kell a
 jámborságot gyakorolnia az elõkelõ embernek és a kézmûvesnek, a szolgának és
 a fejedelemnek, az özvegynek, a hajadonnak és a feleségnek. Sõt a jámborság
 gyakorlatainak alkalmazkodniuk kell egészen részletesen az egyes ember testi
 egészségéhez, foglalkozásához és hivatalos kötelességeihez.
<br/>&nbsp;&nbsp;&nbsp;&nbsp;
Kérlek, Philotea, te magad
 mondd meg: tényleg dicséretes lenne-e, ha a püspökök olyan visszavonultan
 akarnának élni, mint a karthauzi szerzetesek; ha a házasemberek a család
 anyagi javait nem törekednének jobban gyarapítani, mint a kapucinusok; ha a
 kézmûves az egész napot a templomban töltené, mint a szerzetesek; vagy
 fordítva: ha egy szerzetes minden olyan alkalommal és minden olyan esetben,
 amikor azt egy-egy embertársa szüksége megkívánná, mindig törõdnék vele,
 mint ahogy az a püspök dolga? Mondd meg te magad: nemde nevetséges, rendetlen és megengedhetetlen lenne az ilyen
 jámborság?
<br/>&nbsp;&nbsp;&nbsp;&nbsp;
Mégis gyakorta elõfordul ez a tévedés, ez a
 képtelenség. Viszont az igazi és õszinte jámborság, Philotea, semmire nem
 ártalmas, sõt mindent megjavít és tökéletesít. De ha a jámborság hivatásunk és
 állásunk józan követelményeivel ellenkezik, akkor kétségtelenül hamis erény lesz.
<br/>&nbsp;&nbsp;&nbsp;&nbsp;
A méhecske is úgy gyûjti magának a mézet a
 virágokból, hogy azokat nem sérti meg, hanem éppen olyan üdén és sértetlenül
 hagyja el, mint ahogy megtalálta. Az igazi jámborság még a méhecskénél is
 helyesebben cselekszik, mert nemcsak hogy nem sérti meg az egyes hivatások és
 foglalkozások követelményeit, hanem azokat még érdemesebbé és még szebbé is
 teszi.
<br/>&nbsp;&nbsp;&nbsp;&nbsp;
Azt mondják, hogy ha a drágaköveket mézbe
 teszik, akkor még szebb színben tündökölnek és ragyognak, ugyanígy lesz
 kedvesebb és tökéletesebb az az ember is, aki a hivatásának megfelelõ
 jámborságot gyakorolja. Az ilyen jámborság gyakorlásával ugyanis békésebb
 lesz a te életed és a családod élete is, õszintébb lesz a férj és feleség
 közti kölcsönös szeretet, hûségesebb lesz az elöljáró iránti engedelmesség,
 kellemesebb és eredményesebb lesz minden egyes foglalkozás is.
<br/>&nbsp;&nbsp;&nbsp;&nbsp;
Tehát tévedés, sõt eretnekség lenne, ha a
 jámborság gyakorlását ki akarnák zárni a hadseregbõl, az iparosok mûhelyeibõl,
 a fejedelmek udvaraiból és a házasok körébõl. Viszont hangoztatom, kedves
 Philotea, hogy a teljesen szemlélõdõ, kolostori és szerzetesi jámborságot az
 említett hivatalokban és állásokban nem lehet gyakorolni. Azonban a most
 említett háromféle jámborságon kívül van még sok másfajta is, amely igen
 alkalmas arra, hogy általa a világi életet élõk is tökéletességre jussanak.
<br/>&nbsp;&nbsp;&nbsp;&nbsp;
Bármilyen viszonyok között legyünk is, a tökéletes életre lehet és kell is törekednünk.
</b>
<p><span class="redsmall">VÁLASZOS ÉNEK</span>
<div align="right" class="red">Ef 4, 32 – 5, 1; Mt 11, 29ab</div>
<br/><b><span class="red">V.</span>
Legyetek egymás iránt jóindulatúak, könyörületesek, és bocsássatok meg egymásnak, amint Isten
 is megbocsátott nektek Krisztusban. <span class="red">*</span> 
Mint Isten kedves gyermekei, legyetek az õ követõi.</b>
<br/><b><span class="red">F.</span>
Vegyétek magatokra igámat, és tanuljatok tõlem, mert szelíd vagyok, és alázatos szívû. <span class="red">*</span> 
Mint Isten<!--{BEGIN:PLNE_RESP}--> kedves gyermekei, legyetek az õ követõi<!--{END:PLNE_RESP}-->.</b>
<br/><!--{END:24JAN_cCIT2}-->
<center><b>Január 25.</b>
<p><b>SZENT PÁL APOSTOL MEGTÉRÉSE</b>
<p><span class="red">Ünnep</span></center>
<p><span class="redsmall">HIMNUSZ</span>
<br/><!--{BEGIN:25JAN_cHYMNUS}-->
<b><p>Bajok súlyától görnyedünk
<br/>Szent Pál, ma hozzád fordulunk,
<br/>ki mennybõl bõven adsz nekünk
<br/>üdvünkhöz biztos zálogot.
<p>Mert boldog láng gyújtott fel úgy
<br/>Isten szerelmének heve,
<br/>hogy azt öleld oltalmazón,
<br/>kit gyûlöltél, mint üldözõ.
<p>Szerettél egykor, s hogy miként
<br/>emlékezz, kérünk, arra most,
<br/>s belénk, gyengékbe önts reményt,
<br/>az ég kegyelmét hozd nekünk.
<p>Imádra nyíljék sok virág,
<br/>a romlatlan jóság tövén,
<br/>melyet nem tép ki pártviszály,
<br/>sem tévesztés meg nem sebez.
<p>Te mennynek kedves áldozat,
<br/>népek szerelme s fénye vagy,
<br/>mint nagy szószólót kér szavunk:
<br/>Szent Pál, te légy a pártfogónk!
<p>A Háromságnak zengje most 
<br/>dicsõségét szavunk, 
<br/>fejünkre õ fonjon babért 
<br/>a jó harcunk után, veled. Ámen.</b>
<!--{END:25JAN_cHYMNUS}-->
<br/><b><span class="red">Ant. 1</span><!--{BEGIN:25JAN_cANT1}-->Ki vagy te, Uram? Én vagyok Jézus, akit te üldözöl. Nehéz neked az ösztöke ellen rugdalóznod.<!--{END:25JAN_cANT1}--></b>
<br/><b><span class="red">Ant. 2</span><!--{BEGIN:25JAN_cANT2}-->Ananiás, menj, és keresd meg Sault: nézd, imádkozik. Eszközömül választottam, hogy megismertesse nevemet a pogány népekkel, a királyokkal és Izrael fiaival.<!--{END:25JAN_cANT2}--></b>
<br/><b><span class="red">Ant. 3</span><!--{BEGIN:25JAN_cANT3}-->Pál hamarosan hirdetni kezdte a zsinagógákban a zsidóknak, hogy Jézus a Messiás.<!--{END:25JAN_cANT3}--></b>
<!--{BEGIN:25JAN_cRESP}-->
<b><span class="red">V.</span>
Könyörületes az Úr, és jóságos, <br/><span class="red">F.</span>
Hosszan tûrõ, és nagy irgalmú.</b>
<!--{END:25JAN_cRESP}-->

<!-- skoro to isté èítanie: OCR5POc_CIT1 == 29JUN_cCIT1 (podmnožina: 25JAN_cCIT1) -->
<br/><!--{BEGIN:25JAN_cCIT1}-->
<p>
<b>Szent Pál apostolnak a galatákhoz írt levelébõl</b>
<div align="right" class="red">1, 11-24</div>
<p>
<div align="center" class="redit">Isten kinyilatkoztatta bennem a Fiát, hogy hirdessem a pogányoknak</div>
<b>
<p>&nbsp;&nbsp;&nbsp;&nbsp;
Biztosítalak benneteket, testvérek, hogy az
 általam hirdetett evangélium nem embertõl való. Hiszen nem embertõl kaptam
 vagy tanultam, hanem Jézus Krisztus kinyilatkoztatásából. Hallhattátok már, hogy azelõtt mint zsidó, milyen magatartást tanúsítottam;
 könyörtelenül üldöztem az Isten egyházát, és a romlására törtem. A zsidó
 vallásosságban számos fajtámbeli kortársamat felülmúltam, mert vakbuzgó
 követõje voltam atyáim hagyományainak. De amikor tetszett annak, aki már születésemtõl
 fogva kiválasztott, és kegyelmével meghívott, hogy kinyilatkoztassa bennem a
 Fiát, hogy hirdessem a pogányoknak, nem hallgattam a testre és a vérre, és
 Jeruzsálembe sem mentem föl apostolelõdeimhez, hanem elmentem Arábiába, majd
 ismét visszatértem Damaszkuszba.
<br/>&nbsp;&nbsp;&nbsp;&nbsp;
Három év múltán azután
 fölmentem Jeruzsálembe, hogy megismerkedjem Péterrel, s nála maradtam tizenöt
 napig. Más apostolt nem is láttam, csak Jakabot, az Úr testvérét. Amit itt
 írok, Isten elõtt mondom, nem hazugság. Azután elmentem Szíria és Kilikia tartományba.
 Júdea Krisztusban hívõ egyházai tehát személyesen nem ismertek meg. Csak
 hallomásból tudták rólam: aki valamikor üldözött bennünket, most hirdeti a
 hitet, amelynek azelõtt a romlására tört. És magasztalták értem az Istent.
</b>
<p><span class="redsmall">VÁLASZOS ÉNEK</span>
<div align="right" class="red">Gal 1, 11b-12; 2 Kor 11, 10a. 7b</div>
<br/><b><span class="red">V.</span>
Az általam hirdetett evangélium nem embertõl való. <span class="red">*</span> 
Hiszen nem embertõl kaptam, hanem Jézus Krisztus kinyilatkoztatásából.</b>
<br/><b><span class="red">F.</span>
Krisztus igazságára mondom: Isten evangéliumát hirdettem köztetek. <span class="red">*</span> 
Hiszen nem<!--{BEGIN:PLNE_RESP}--> embertõl kaptam, hanem Jézus Krisztus kinyilatkoztatásából<!--{END:PLNE_RESP}-->.</b>
<br/><!--{END:25JAN_cCIT1}-->
<br/><!--{BEGIN:25JAN_cCIT2}-->
<p>
<b>Aranyszájú Szent János püspök szentbeszédeibõl</b>
<div align="center" class="red">(Hom. 2 de laudibus sancti Pauli: PG 50, 477-480)</div>
<p>
<div align="center" class="redit">Pál mindent elviselt Krisztus szeretetéért</div>
<b>
<p>&nbsp;&nbsp;&nbsp;&nbsp;
Nem volt még senki, akiben úgy megmutatkozott volna, mint Pál apostol
 személyében, hogy mi is az ember, milyen nemes a mi természetünk, és mekkora
 erények hordozójává is lehet. Mindennap nagylelkûbb lett, mindennap új erõre
 kapott. Új kockázatokkal szembenézve újult kedvvel
 vállalta azokat. Erre célzott, amikor kijelentette: <em>Elfelejtem, ami mögöttem van, és nekilendülök annak, ami elõttem van</em> (Fil
 3, 13). Amikor pedig a halálát közeledni látta, arra biztatta övéit, hogy
 vegyenek részt az õ nagy örömében: <em>Örüljetek hát ti is, örüljetek velem!</em> (Fil
 2, 18.) Amikor veszedelmek leselkednek rá, bántalmazásokat kell elviselnie,
 és mindenféle megaláztatás éri, megint csak ujjong, és így ír a
 korintusiakhoz: <em>Kedvem telik a gyengeségben, gyalázatban, üldöztetésben</em>
 (2 Kor 12, 10). Mindezeket a megigazulás eszközeinek tartotta,
 rámutatva, hogy ebbõl meríti a legnagyobb hasznot.
<br/>&nbsp;&nbsp;&nbsp;&nbsp;
Ezért, amikor ellenségei mindenfelõl
 szorongatják, minden támadásuk alkalom neki a gyõzelemre. Amikor mindenütt
 megkorbácsolják, bántalmazzák, szidalmazzák, õ mintegy diadalmenetnek tekinti
 ezt, állandóan gyõzelmet ünnepel, dicsõségének tartja, és szívbõl hálálkodik
 Istennek: <em>Hála legyen Istennek, aki mindig gyõzelemre segít minket</em> (2
 Kor 2, 14). Hogy az ige hirdetéséért megszégyenítették és bántalmazták? Ezt
 õ jobban kereste, mint mi a megtiszteltetést. A halált pedig sóvárgóbban
 kívánta, mint mi az életet, a szegénységet inkább akarta, mint mi a
 gazdagságot, a fáradalmakat jobban kereste, mint mások a munka utáni
 pihenést. Semmitõl sem félt, csak attól az egytõl menekült, hogy megbántsa
 Istent. Mint ahogyan nem is vágyódott semmi másra, csak arra, hogy mindig
 Isten tetszésére legyen.
<br/>&nbsp;&nbsp;&nbsp;&nbsp;
Mert mindent felülmúló érték gyanánt hordozta
 szívében a Krisztus iránti szeretetet. Ezért meg volt gyõzõdve arról, hogy
 ennek birtokában õ boldogabb mindenkinél, enélkül viszont semmiféle
 uralkodásban, fejedelmi méltóságban sem kívánkozott volna részesülni. Ennek a
 szeretetnek birtokában viszont inkább akart volna az utolsók, sõt a börtönben
 levõk közé tartozni, mint ennek hiányával a legfõbbek és köztiszteletben
 állók között lenni.
<br/>&nbsp;&nbsp;&nbsp;&nbsp;
Ha ettõl a szeretettõl megfosztják, az a
 gyötrelmek gyötrelme lett volna számára, a pokol, az igazi büntetés, a
 végtelen és elviselhetetlen szenvedés.
<br/>&nbsp;&nbsp;&nbsp;&nbsp;
Persze, a gyönyörûsége is ez a Krisztus-szeretet
 volt; ez lett számára az élet, a világ, az angyali állapot, a jelen és a
 jövõ, a királyság, az ígéret és felmérhetetlen érték. A Krisztus-szereteten
 kívül semmi sem jelentett neki szomorúságot vagy örömet. Mindazt, ami e
 világon van, nem tekintette sem kellemetlennek, sem kellemesnek.
<br/>&nbsp;&nbsp;&nbsp;&nbsp;
Annyiba vette õ az egész világot, mint a rothadó
 füvet. A zsarnokokat és a dühtõl lihegõ népeket pedig kellemetlenkedõ
 szúnyogoknak tartotta.
<br/>&nbsp;&nbsp;&nbsp;&nbsp;
Ha egyszer valamit Krisztusért szenvedhetett,
 akkor már a halált, a sok fenyítést és az ezernyi kínzást is csak
 gyerekjátéknak tartotta.</b>
<p><span class="redsmall">VÁLASZOS ÉNEK</span>
<div align="right" class="red">1 Tim 1, 13b-14; 1 Kor 15, 9b</div>
<br/><b><span class="red">V.</span>
Isten megkönyörült rajtam, mivel hitetlenségemben tudatlanul cselekedtem. <span class="red">*</span> 
Valósággal elárasztott az Úr kegyelme a Krisztus Jézusban való hittel és az iránta való szeretettel.</b>
<br/><b><span class="red">F.</span>
Arra sem vagyok méltó, hogy apostolnak hívjanak, hiszen üldöztem az Isten egyházát. <span class="red">*</span> 
Valósággal elárasztott<!--{BEGIN:PLNE_RESP}--> az Úr kegyelme a Krisztus Jézusban való hittel és az iránta való szeretettel<!--{END:PLNE_RESP}-->.</b>
<br/><!--{END:25JAN_cCIT2}-->

<center><p><b>Január 26.</b>
<p><b>SZENT TIMÓTEUS ÉS SZENT TITUSZ PÜSPÖK</b>
<p><span class="red">Emléknap</span></center>
<br/><!--{BEGIN:26JAN_cCIT2}-->
<p>
<b>Aranyszájú Szent János püspök szentbeszédeibõl</b>
<div align="center" class="red">(Hom. 2 de laudibus sancti Pauli: PG 50, 480-484)</div>
<p>
<div align="center" class="redit">A jó harcot megsarcoltam</div>
<b>
<p>&nbsp;&nbsp;&nbsp;&nbsp;
Pál apostol a börtönben is úgy volt, mintha
 magában az égben lakott volna; a sebeket és korbácsütéseket nagyobb örömmel
 fogadta, mint mások a versenyeken szerzett díjakat. A szenvedést sem szerette
 kevésbé, mint a kitüntetéseket, hiszen kitüntetésnek tartotta a szenvedéseit.
 Ezért is nevezte azokat a kegyelem ajándékainak, így értsd, amit mond: <em>elköltözni
 és Krisztussal lenni</em> (Fil 1, 23), a jutalma volt, viszont megmaradni a testben, a harcot jelentette számára. De
 Krisztusért mégis inkább ezt választja, mint amazt, és kijelenti, hogy a harc
 szükségesebb.
<br/>&nbsp;&nbsp;&nbsp;&nbsp;
Itt a földön Krisztustól eltaszítottnak lenni
 harcot és gyötrelmet jelentett. Sõt többet, mint harcot, és többet, mint
 akármilyen gyötrelmet. Krisztussal lenni pedig a legnagyobb jutalom volt. Pál
 mégis inkább amazt választotta Krisztusért, mint emezt.
<br/>&nbsp;&nbsp;&nbsp;&nbsp;
Talán azt mondhatná most valaki: „De Pál azt
 írta, hogy mindez édes volt neki Krisztus miatt.” Hát azt én is állítom,
 hogy ami minket elcsüggeszt, az neki nagy
 gyönyörûséget szerzett. És miért emlegetem én mégis
 a veszedelmeket és a mindenféle nyomorúságot? Azért, mert Pál szakadatlan
 nagy levertségben élt, ezért mondta: <em>Ki gyönge, hogy én ne volnék gyönge?
 Ki botránkozik meg, hogy én ne égnék?</em> (2 Kor 11, 29)
<br/>&nbsp;&nbsp;&nbsp;&nbsp;
Titeket pedig arra kérlek, hogy ne csak csodáljátok, hanem kövessétek is az erénynek ezt a példaképét, mert csak így
 részesülhetünk vele együtt az õ gyõzelmi koszorúiban.
<br/>&nbsp;&nbsp;&nbsp;&nbsp;
Csodálkozol, amikor azt mondom, hogy ugyanazért
 a teljesítményedért ugyanazt a jutalmat érheted el, mint Pál? Õt magát
 halljad, mert ezt mondja: <em>A jó harcot megharcoltam, a pályát
 végigfutottam, hitemet megtartottam. Készen vár az igazság gyõzelmi
 koszorúja, amelyet azon a napon megad nekem az Úr, az igazságos bíró, de
 nemcsak nekem, hanem mindenkinek, aki örömmel várja eljövetelét</em> (2 Tim
 4, 7). Látod tehát, hogyan hív ugyanabba a közös dicsõségbe mindannyiunkat?
<br/>&nbsp;&nbsp;&nbsp;&nbsp;
Mivel pedig mindenkire ugyanaz a dicsõséges koszorú
 vár, iparkodjunk mindnyájan, hogy érdemessé legyünk e megígért jutalomra. De ne csak teljesítménye nagyságát és
 kiválóságát nézzük, hanem lelki készségét és erõs elhatározását is, amellyel
 oly nagy érdemet szerzett. Lássuk meg azt is, hogy ugyanolyan ember volt,
 mint mi, és hogy minden terén osztozott természetünkben, így azután majd azt is meglátjuk, hogy ami tényleg nagyon
 nehéz, az a mi számunkra is majd könnyû lesz, s nem lesz elviselhetetlen, és
 akik e rövid földi életünkben szenvedünk, majd mi is azt a hervadhatatlan és
 örök gyõzelmi koszorút hordjuk a mi Urunk, Jézus Krisztus kegyelmébõl és
 irgalmából. Neki legyen dicsõség és hatalom most és mindenkor, és
 mindörökkön-örökké. Ámen.
</b>
<p><span class="redsmall">VÁLASZOS ÉNEK</span>
<div align="right" class="red">1 Tim 6, 11-12a; Tít 2, 1</div>
<br/><b><span class="red">V.</span>
Te, Isten embere, törekedjél igazságos lelkületre, életszentségre, hitre, szeretetre, türelemre
 és szelídségre. <span class="red">*</span> 
Vívd meg a hit jó harcát, szerezd meg az örök életet!</b>
<br/><b><span class="red">F.</span>
Azt hirdesd, ami az üdvös tanításnak megfelel. <span class="red">*</span> 
Vívd meg<!--{BEGIN:PLNE_RESP}--> a hit jó harcát, szerezd meg az örök életet<!--{END:PLNE_RESP}-->.</b>
<br/><!--{END:26JAN_cCIT2}-->

<center><p><b>Január 27.</b>
<p><b>MERICI SZENT ANGÉLA SZÛZ</b></center>
<br/><!--{BEGIN:27JAN_cCIT2}-->
<p>
<b>Merici Szent Angéla szûz Lelki végrendeletébõl</b>
<!-- <div align="center" class="red">_</div> -->
<p>
<div align="center" class="redit">Isten a mindenséget üdvösen igazgatja</div>
<b>
<p>&nbsp;&nbsp;&nbsp;&nbsp;
Kedves Anyák és Nõvérek Jézus Krisztusban!
<br/>&nbsp;&nbsp;&nbsp;&nbsp;
Elõször is arra törekedjetek minden erõtökkel és
 jó szándékotokkal, hogy Isten segítségével olyan jó elhatározásra jussatok,
 hogy egyedül az Isten szeretetétõl és a lelkek üdvözítésére való buzgóságtól
 vezetve teljesítsétek minden nevelõ munkátokat és fáradozásotokat.
<br/>&nbsp;&nbsp;&nbsp;&nbsp;
Mert egyedül csak e kettõs szeretetben gyökerezõ
 és erre támaszkodó munka és fáradozás hoz majd jó és üdvösséget
 biztosító gyümölcsöket, hiszen Üdvözítõnk is ezt mondja: <em>Nem hozhat a jó
 fa rossz gyümölcsöt</em> (Mt. 7, 18).
<br/>&nbsp;&nbsp;&nbsp;&nbsp;
Azt mondja: a jó fa, azaz a jó szív, a
 szeretettõl égõ lélek csak jó és szent gyümölcsöt fog teremni, amint Szent
 Ágoston is mondja: <em>Szeress, és tégy, amit akarsz!</em>
<br/>&nbsp;&nbsp;&nbsp;&nbsp;
Vagyis: ha megvan bennünk a szeretet és a
 jóakarat, bármit tehetünk! Szinte azt lehetne mondani: <em>A szeretet nem
 vetkezhet</em> (vö. 1 Kor 13, 8).
<br/>&nbsp;&nbsp;&nbsp;&nbsp;
Kérlek is titeket, hogy viseljétek gondját
 minden rátok bízott leánynak! Mindegyik legyen szinte a szívetekbe vésve: ne
 csak a nevüket ismerjétek, hanem életkörülményeiket is. Nem lesz ez nehéz
 feladat, ha igazán egész szívbõl szeretitek õket.
<br/>&nbsp;&nbsp;&nbsp;&nbsp;
Ugye, az igazi anyák szívükön viselik minden
 egyes gyermekük életét, akárhány gyermekük legyen is? Soha el nem feledkeznek
 egyikükrõl sem: mert igazán szeretik õket. Sõt: talán azt is el lehet
 mondani, hogy minél több gyerekük van, annál inkább törõdnek mindegyikkel. Ti
 lelki anyáik vagytok nekik, tehát nektek még inkább így kell cselekednetek,
 hiszen a lelki szeretet nagyobb, mint a vérségi kötelék.
<br/>&nbsp;&nbsp;&nbsp;&nbsp;
Ha tehát, kedves Anyák, ezeket a leányaitokat igazán és õszintén szeretitek, az nem is képzelhetõ másképp,
 mint hogy valamennyit és mindegyiket külön-külön is jól ismeritek, és a szívetekbe zárjátok.
<br/>&nbsp;&nbsp;&nbsp;&nbsp;
Még arra is kérlek, hogy vezessétek õket
 szeretettel, szerényen és barátsággal, semmiképpen sem zsarnokoskodva és
 keménységgel. Úgy illik, hogy mindig mindegyikhez kedvesek legyetek, amint a
 mi Urunk is mondta: <em>Tanuljatok tõlem, mert szelíd vagyok, és alázatos
 szívû</em> (Mt 11, 29). Utánozzátok a jó Istent, akirõl azt olvassuk, hogy <em>a
 mindenséget üdvösen igazgatta</em> (Bölcs 8, 1). Jézus pedig még azt is
 mondja: <em>Az én igám édes, és az én terhem könnyû</em> (Mt 11, 30).
<br/>&nbsp;&nbsp;&nbsp;&nbsp;
Legyetek hát mindenkihez kedvesek, és ügyeljetek
 arra, nehogy erõszakkal akarjátok megvalósítani azt, amit parancsoltok. Isten
 ugyanis szabadságot adott mindenkinek, és ezért õ senkit sem kényszerít, csak
 hív, biztat és bátorít. Ha pedig alkalomadtán mégis szigorúnak kell lennetek,
 mert így kívánja a leányok helyzete és jól felfogott java, akkor ebben is a
 szeretet és a lelkekért való buzgóság vezessen benneteket.
</b>
<p><span class="redsmall">VÁLASZOS ÉNEK</span>
<div align="right" class="red">Ef 5, 8b-9; Mt 5, 14a. 16a</div>
<br/><b><span class="red">V.</span>
Ti világosság vagytok az Úrban. Éljetek úgy, mint a világosság fiai. <span class="red">*</span> 
A világosság gyümölcse csupa jóság, igazságosság és egyenesség.</b>
<br/><b><span class="red">F.</span>
Ti vagytok a világ világossága. Világosságtok világítson az embereknek! <span class="red">*</span> 
A világosság<!--{BEGIN:PLNE_RESP}--> gyümölcse csupa jóság, igazságosság és egyenesség<!--{END:PLNE_RESP}-->.</b>
<br/><!--{END:27JAN_cCIT2}-->
<center><b>Január 28.</b>
<p><b>AQUINÓI SZENT TAMÁS ÁLDOZÓPAP ÉS EGYHÁZTANÍTÓ</b>
<p><span class="red">Emléknap</span></center>
<br/><!--{BEGIN:28JAN_cCIT2}-->
<p>
<b>Aquinói Szent Tamás áldozópap rövid szentbeszédeibõl</b>
<div align="center" class="red">(Collatio 6 super <i>Credo in Deum</i>)</div>
<p>
<div align="center" class="redit">Minden erényre példát ad, a kereszt</div>
<b>
<p>&nbsp;&nbsp;&nbsp;&nbsp;
Miért kellett az Isten Fiának értünk szenvednie?
 Nagy szükség volt erre. Két okot is fel lehet hozni: elõször, hogy bûneinktõl
 megváltson, másodszor, hogy saját példájával tanítson meg minket, miként kell
 élnünk.
<br/>&nbsp;&nbsp;&nbsp;&nbsp;
Ami a megváltásunkat illeti, Krisztus szenvedése váltott meg bennünket attól, amit bûneinkért megérdemeltünk volna.
<br/>&nbsp;&nbsp;&nbsp;&nbsp;
De nem kisebb jelentõségû az sem, amit
 példaadása jelent nekünk. Krisztus szenvedése ugyanis megújította egész
 életünket. Aki ugyanis tökéletes akar lenni, az vesse meg azt, amit Krisztus
 megvetett a kereszten, és vágyódjék arra, amire Krisztus vágyott. Mert minden
 erényre példát ad a kereszt.
<br/>&nbsp;&nbsp;&nbsp;&nbsp;
Gondoljunk csak a szeretetben való példaadásra: <em>Senki
 sem szeret jobban, mint az, aki életét adja barátaiért</em> (Jn 15, 13). Ezt
 tette Krisztus a keresztfán. Ha tehát õ életét adta értünk, akkor semmi
 szenvedés nem lehet nehéz, amit õérte vállalunk.
<br/>&nbsp;&nbsp;&nbsp;&nbsp;
Vagy gondoljunk a türelemben való példaadásra,
 errõl szintén a kereszt tanúskodik kiváló módon. A türelem két szempontból
 is értékes: vagy úgy, hogy valaki súlyos szenvedéseket türelmesen visel el,
 vagy pedig úgy, hogy elfogadja azt is, amit el lehetne hárítani, de nem tér
 ki elõle. Krisztus türelemmel viselte el a legnagyobb szenvedést is a
 keresztfán, mert <em>amikor szenvedett, nem fenyegetõzött</em> (1 Pét 2, 23);
 <em>mint a juhot, úgy vitték feláldozni, és nem nyitotta szóra ajkát</em> (vö.
 ApCsel 8, 32). Krisztus türelmes kitartása a kereszten csodálatraméltó! Mi
 tehát <em>fussuk meg kitartással az elõttünk levõ pályát. Emeljük
 tekintetünket a hit szerzõjére és bevégzõjére, Jézusra, aki a rá váró öröm
 helyett elszenvedte a keresztet, és nem törõdött a gyalázattal</em> (Zsid 12, 2).
<br/>&nbsp;&nbsp;&nbsp;&nbsp;
Ha az alázatosság példáját keresed: nézz a keresztre, mert Jézus, Isten létére, vállalta, hogy Poncius Pilátus elítélje, és meghaljon.
<br/>&nbsp;&nbsp;&nbsp;&nbsp;
Ha az engedelmességre keresel példát, kövesd
 azt, aki engedelmes volt Atyjának mindhalálig: <em>Ahogy egy embernek</em> (azaz
 Ádámnak) <em>engedetlensége miatt mindnyájan bûnössé váltak, ugyanúgy egynek
 engedelmességéért meg is igazultak</em> (Róm 5, 19).
<br/>&nbsp;&nbsp;&nbsp;&nbsp;
Ha a földiek megvetésére keresel példát, kövesd
 azt, <em>aki a Királyok Királya és az Urak Ura</em> (1 Tim 6, 15), <em>akiben
 a bölcsesség és tudomány minden kincse rejlik</em> (Kol 2, 3), de mégis
 eltûrte, hogy mezítelen legyen a kereszten, hogy kigúnyolják, leköpdössék,
 összeverjék, tövissel koronázzák, aztán ecettel és epével itassák.
<br/>&nbsp;&nbsp;&nbsp;&nbsp;
Te se áhítozz hát díszes ruhákra és gazdagságra,
 hiszen <em>elosztották maguk közt ruháimat</em> (vö. Mt 27, 35). Ne törekedj
 arra, hogy tiszteljenek, hiszen õ gúnyt és verést szenvedett! Ne törekedj magas
 rangokra, hiszen <em>tövisbõl koszorút fontak, és fejére tették</em> (vö. Mk
 15, 17). Ne törekedjél élvezetekre, hiszen <em>szomjúságomban ecettel itattak
</em> (Zsolt 68, 22).
</b>
<p><span class="redsmall">VÁLASZOS ÉNEK</span>
<div align="right" class="red">Bölcs 7, 7-8; 9, 17</div>
<br/><b><span class="red">V.</span>
Könyörögtem, és megkaptam az okosságot; esdekeltem, és leszállt rám a bölcsesség lelke. <span class="red">*</span> 
Többre becsültem a jogarnál és a trónnál, és hozzá mérten semminek tartottam a gazdagságot.</b>
<br/><b><span class="red">F.</span>
Ki ismerte föl valaha is akaratodat, Uram, ha te nem adtál neki bölcsességet, és nem küldted el a magasból Szent Lelkedet? <span class="red">*</span> 
Többre becsültem<!--{BEGIN:PLNE_RESP}--> a jogarnál és a trónnál, és hozzá mérten semminek tartottam a gazdagságot<!--{END:PLNE_RESP}-->.</b>
<br/><!--{END:28JAN_cCIT2}-->
<center><p><b>Január 31.</b>
<p><b>BOSCO SZENT JÁNOS ÁLDOZÓPAP</b>
<p><span class="red">Emléknap</span></center>
<br/><!--{BEGIN:31JAN_cCIT2}-->
<p>
<b>Bosco Szent János áldozópap levelezésébõl</b>
<div align="center" class="red">(Epistolario, Torino 1959, 4, 201-203)</div>
<p>
<div align="center" class="redit">Mindenkor szeretettel munkálkodtam</div>
<b>
<p>&nbsp;&nbsp;&nbsp;&nbsp;
Ha azt akarjuk, hogy meglássák rajtunk az
 emberek, hogy mi a növendékeink örök boldogságáért fáradozunk, és õket a
 sajátos feladataik teljesítésére tanítjuk meg, akkor mindenekelõtt szükséges,
 hogy sohase feledkezzetek meg arról, hogy ti e szeretett ifjak szüleit
 helyettesítitek. Ezekért az ifjakért mindenkor
 szeretettel munkálkodtam, tanultam, és teljesítettem papi szolgálatomat, de
 nemcsak én magam, hanem az egész Szalézi Társaság is.
<br/>&nbsp;&nbsp;&nbsp;&nbsp;
Rövidnek éppen nem mondható eddigi életemben,
 fiacskáim, hányszor meg kellett gyõzõdnöm e nagyszerû igazságról! Könnyebb
 dolog valakire megharagudni, mint õt elviselni; könnyebb a gyermeket
 megfenyíteni, mint õt meggyõzni; sõt, nyíltan megmondom: türelmetlenségünkben
 és önkényeskedve kényelmesebb dolog a makacsokat büntetgetni, mint határozott
 és nyájas türelmünkkel õket megjavítani.
<br/>&nbsp;&nbsp;&nbsp;&nbsp;
Hadd ajánljam figyelmetekbe Szent Pálnak azt a
 szeretõ magatartását, amelyet a hitújoncokkal szemben tanúsított. Ez a
 szeretet õt gyakran könnyekre fakasztotta, s arra serkentette, hogy
 könyörögjön is nekik, amikor úgy tapasztalta, hogy kevésbé tanulékonyak, és
 az õ szeretetének ellenszegülnek.
<br/>&nbsp;&nbsp;&nbsp;&nbsp;
Vigyázzatok arra, nehogy olyannak tartsanak
 benneteket az emberek, mint akiket a megtorlás indulata vezérel. Nehéz dolog ugyanis
 a büntetésben megõrizni a léleknek azt a következetes nyugalmát, amelyre
 azért van szükség, nehogy azzal gyanúsítsanak bennünket, hogy csak
 tekintélyünk fitogtatása miatt cselekszünk, vagy hogy indulatunkat szabadjára
 engedjük.
<br/>&nbsp;&nbsp;&nbsp;&nbsp;
Tekintsük fiainkat azoknak, akik fölött
 valamelyes hatalmat kell gyakorolnunk. Legyünk inkább szolgálatukra, miként
 Jézus, aki azért jött, hogy engedelmeskedjék, és nem azért, hogy uralkodjék;
 szégyelljük magunkat bármi uralkodni vágyás miatt! Ne uralkodjunk hát
 fölöttük, hanem inkább arra törekedjünk, hogy jobban szolgáljuk õket.
<br/>&nbsp;&nbsp;&nbsp;&nbsp;
Ilyen volt Jézus magatartása is az apostolokkal
 szemben. Elviselte õket, mint tudatlanokat és faragatlanokat, sõt mint
 kishitûeket is, és a bûnösökhöz is olyan jósággal és meghitt szeretettel
 közeledett, hogy ezen egyesek csodálkoztak, mások pedig megbotránkoztak
 miatta, és ismét másokban pedig azt a bizalmat keltette, hogy kérjék Istentõl
 bûneik bocsánatát. Ezért hagyta meg nekünk parancsban, hogy szelídek és
 alázatos szívûek legyünk.
<br/>&nbsp;&nbsp;&nbsp;&nbsp;
A mi gyermekeink ezek! Tehát ha hibáikat javítani akarjuk, tegyünk félre minden haragot, vagy legalábbis mérsékeljük azt annyira, mintha egészen kiirtottuk volna.
<br/>&nbsp;&nbsp;&nbsp;&nbsp;
Ne legyen felindulás a szívünkben, ne legyen
 megvetõ tekintet a szemünkben, sem gyalázkodó szó ajkunkon, hanem legyünk
 irgalmasok minden adott helyzetben, a jövõre nézve pedig tudjunk remélni a
 javulásban, mint ahogyan az olyan igazi atyákhoz illik, akik a fiak igazi
 megjavítására és jobbá tételére törekszenek.
<br/>&nbsp;&nbsp;&nbsp;&nbsp;
Az igen nehéz helyzetekben pedig tartsuk elõbbre
 valónak azt, hogy esedezve és alázatosan kérjük az Istent, és ne mennydörgõ
 szavak áradatát zúdítsuk a vétkesre, hiszen ez csak kárára lesz mindannak,
 aki csak hallja, és magát a vétkest sem javítja meg.
</b>
<p><span class="redsmall">VÁLASZOS ÉNEK</span>
<div align="right" class="red">Mk 10, 13-14; Mt 18, 5</div>
<br/><b><span class="red">V.</span>
Kisgyerekeket hoztak Jézushoz, hogy tegye rájuk a kezet. De a tanítványok elutasították õket.
 Amikor Jézus észrevette, helytelenítette: <span class="red">*</span> 
Hagyjátok, hadd jöjjenek hozzám a kicsinyek, ne akadályozzátok õket, hisz ilyeneké az Isten országa.</b>
<br/><b><span class="red">F.</span>
Aki befogad egy ilyen gyereket a nevemben, engem fogad be. <span class="red">*</span> 
Hagyjátok<!--{BEGIN:PLNE_RESP}--> hadd jöjjenek hozzám a kicsinyek, ne akadályozzátok õket, hisz ilyeneké az Isten országa<!--{END:PLNE_RESP}-->.</b>
<br/><!--{END:31JAN_cCIT2}-->
</body>
</html>
