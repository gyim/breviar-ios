<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Vidéky">
	<link rel="stylesheet" type="text/css" href="../breviar.css">
	<title>Január</title>

</head>
<body>

<center><b><font color="#FF0000">JANUÁR</font></b>
<p><b>Január 2.</b>
<p><b>NAGY SZENT VAZUL ÉS NAZIANZI SZENT GERGELY PÜSPÖKÖK ÉS EGYHÁZTANÍTÓK</b>
<p><font color="#FF0000">Emléknap</font></center>
<br><!--{BEGIN:02JAN_cCIT2}-->
<p>
<b>Nazianzi Szent Gergely püspök beszédeiből</b>
<div align=center><font color="#FF0000">(Oratio 43, in laudem Basilii Magni, 15, 16-17, 19-21: PG 36, 514-523)</font></div>
<p>
<div align=center><i><font color="#FF0000">Két testben egy lélek</font></i></div>
<b>
<p>&nbsp;&nbsp;&nbsp;&nbsp;
Athénban úgy voltunk, mint egy folyónak két ága, amelyek közös hazai forrásból fakadtak, de a tudásvágyuk szétszakította őket, majd szinte egy akarat folytán, tudniillik az Isten ösztönzésére, újra egyesültek.
<br>&nbsp;&nbsp;&nbsp;&nbsp;
Akkoriban nemcsak magam vettem körül csodálattal az én nagy Vazulomat, mivel láttam erkölcsi komolyságát, érett és bölcs
beszédét, hanem hasonló viselkedésre bírtam másokat is, akik kevésbé ismerték
őt. így sokan mások is megbecsülésükbe fogadták, mivel mar hírből ismerték.
<br>&nbsp;&nbsp;&nbsp;&nbsp;
Mindennek mi lett az eredménye? Az, hogy így
  csaknem ő volt az egyetlen kivétel azok között, akik Athénba jöttek tanulni;
  mert nagyobb megbecsülésben részesült, mint ami a kezdő tanulónak kijárt
  volna. Ez lett barátságunk bevezetője, kapcsolatunk gyújtószikrája, így
  sebzett meg minket a kölcsönös szeretet.
<br>&nbsp;&nbsp;&nbsp;&nbsp;
Amikor idők múltával kölcsönös vonzalmunkat
  feltártuk egymás előtt, és azt is, hogy a filozófiáért lelkesedünk, akkor már
  mindene lettünk egymásnak: lakótársak, elválaszthatatlan barátok voltunk,
  egyetértettünk, egyformán gondolkodtunk, és napról napra forróbbá és erősebbé
  szőttük egymás közt a szeretet szálait.
<br>&nbsp;&nbsp;&nbsp;&nbsp;
Egyforma tudásszomj vezetett bennünket, és 
  noha ez a féltékenység egyik legerősebb indítéka  mégis távol állt tőlünk az
  irigység, bár a vetélkedést nagyra tartottuk. Ez a kettőnk közötti versengés
  egyikünket sem emelte a másik fölé, mert mindegyikünk a másiknak engedte át
  az elsőséget, hiszen mindegyikünk sajátjának tartotta a másik dicsőségét.
<br>&nbsp;&nbsp;&nbsp;&nbsp;
Úgy tetszett, hogy egy lélek lakik kettőnkben,
  két testet éltetve egyszerre. Ha nem is lehet igazat adni azoknak, akik
  szerint a dolgok mind átjárják egymást, nekünk mégis nyugodtan elhiheti
  bárki, hogy mindketten egymásban és egymásnál éltünk.
<br>&nbsp;&nbsp;&nbsp;&nbsp;
Mindkettőnk munkája és törekvése egyformán az
  erényre irányult, hogy a jövendő reménységnek éljünk és így felkészüljünk
  arra, hogy már halálunk előtt kiköltözzünk ebből a világból. Ezt tartottuk
  szem előtt életünk és minden cselekedetünk irányításában. Egyrészt az isteni
  parancsok útmutatását követtük, másreszt pedig egymást támogattuk erényeink
  tökéletesítésében. Talán nem tűnik elbizakodott beszédnek, ha azt mondóm: mi
  egymásnak szabályul és mértékül szolgáltunk a jónak a rossztól való
  megkülönböztetésében.
<br>&nbsp;&nbsp;&nbsp;&nbsp;
Az embereknek más és más nevük van, amelyet vagy
  szüleiktől kaptak, vagy maguk szereztek az életben ta­núsított törekvéseik,
  illetve elért eredményeik alapján. Nekünk viszont az volt nagy dicsőségünk és
  nagy nevünk, hogy Krisztus-követők legyünk, és kereszténynek hívjanak minket.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">{r}Dán 2, 21-22{/r}; {r}1 Kor 12, 11{/r}</font></div>
<br><b><font color="#FF0000">V.</font>
Az Úr bölcsességet ad a bölcseknek, és tudományt azoknak, akik megértik. <font color="#FF0000">*</font> 
Kinyilatkoztatja a mélységes és elrejtett titkokat.</b>
<br><b><font color="#FF0000">F.</font>
Mindezt azonban egy és ugyanaz a Lélek műveli, tetszése szerint osztva kinek-kinek. <font color="#FF0000">*</font> 
Kinyilatkoztatja<!--{BEGIN:PLNE_RESP}--> a mélységes és elrejtett titkokat<!--{END:PLNE_RESP}-->.</b>
<br><!--{END:02JAN_cCIT2}-->

<center><p><b>Január 3.</b>
<p><b>JÉZUS SZENT NEVE</b>
<p><font color="#FF0000">tetszés szerinti emléknap</font></center>
<br><!--{BEGIN:03JAN_cCIT2}-->
<p>
<b>Sienai Szent Bernardin áldozópap beszédeiből</b>
<div align=center><font color="#FF0000">(Sermo 49, cap. 1: Opera Omnia, IV, 495ss.)</font></div>
<p>
<div align=center><i><font color="#FF0000">Jézus neve hitünk erős alapja</font></i></div>
<b>
<p>&nbsp;&nbsp;&nbsp;&nbsp;
Jézus szent neve az a név, amely után annyira vágyakoztak az ősatyák, amelyet annyi gyötrelem közt vártak, amelyre annyi megpróbáltatás közepette hosszú időn át várakoztak, amelyet annyi sóhajtozással hívtak, amelyért könnyek között oly sokszor fohászkodtak, és amely végül is a kegyelem idején irgalmasan megadatott nekik. Erről a névről ne a hatalom, ne a bosszúállás, hanem az igazságosság jusson eszedbe. Legyen ez a név számodra az irgalmasság neve, hangozzék füledbe állandóan Jézus neve, mert szépen cseng a hangja, és bájos az arca (vö .Én 2,14).
<br>&nbsp;&nbsp;&nbsp;&nbsp;
Hitünk erős alapja tehát Jézus neve, és ez a név Isten gyermekeivé tesz bennünket. A mi katolikus hitünk valójában azt jelenti, hogy megismerjük Jézus Krisztust, és elfogadjuk az ő megvilágosító kegyelmét, mert ő a lélek világossága, az élet kapuja, az örök üdvösség alapja. Aki ezt a nevet nem vallja vagy elhagyja, az olyan, mint az az ember, aki az éjszaka sötétjében lámpa nélkül jár, mint aki a szirtek között csukott szemmel járva lezuhan. Bármennyire is kitűnnék éles elméjével , vak vezetőt követ, amikor az égi titkok megértésében a saját esze után megy. Olyan ember ez, mint aki az alapozással nem törődve akar házat építeni; vagy éppenséggel hasonlítható ahhoz, aki az ajtót mellőzve a tetőn keresztül akar bejutni a házba. Az alap tehát Jézus: ő a fény és az ajtó, aki utat mutat a tévelygőknek, aki a hit világosságát nyújtja mindenkinek. Ebben a világosságban az ismeretlen Istent kereshetjük, a keresett Istenben hinni tudunk, és őt a hitben megtaláljuk. Ez az alap tartja fenn a Jézus nevében felépített Egyházat. Jézus neve fény az igehirdetőknek. Ez teszi világossá szavukat, a meghirdetett igéket pedig elfogadhatóvá. És mit gondolsz, honnét van az egész világon a hitnek olyan hirtelen keletkezett és erős fényessége, ha nem Jézus nevének meghirdetéséből? Nemde ennek a névnek a fényében  és vonzásában  hívott meg minket Isten az ő csodálatos világosságára? Akik pedig megvilágosodtak és ebben a fényben látják meg a világosságot (vö. Zsolt 35,10), azokról méltán mondja az Apostol: Valaha sötétség voltatok, most azonban világosság az Úrban. Éljetek úgy, mint a világosság gyermekei (Ef 5,8).
<br>&nbsp;&nbsp;&nbsp;&nbsp;
Ó dicső név, ó kedves név, ó szeretett és erőteljes név! Általad megoldódnak a bűn kötelékei, általad győzzük le az ellenséget,  általad gyógyulnak meg a betegek, általad edződnek meg a megpróbáltatásokban és gyulladnak örömre a szenvedők. Te vagy a hívők dicsősége, te az igehirdetők tanítója, a munkálkodók erőforrása, te az ellankadók támasza. A te tüzedtől és melegedtől csillapodnak a bűnös vágyak, nyerjük meg a kért segítséget, esnek elragadtatásba a szemlélődő lelkek, és általad dicsőülnek meg mindnyájan, akik a mennyei dicsőségre jutnak. A te szent neved által, édes Jézusunk, velük együtt minket is gyűjts egybe.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">{r}Ps 5, 12; 88, 16b-17a{/r}</font></div>
<br><b><font color="#FF0000">V.</font>
Örvendjenek mind, akik benned bíznak, Uram, és ujjongjanak szünet nélkül. Te véded őket, ők pedig magasztalnak téged. <font color="#FF0000">*</font> 
Akik nevedet szeretik.</b>
<br><b><font color="#FF0000">F.</font>
Arcod fényében járnak, Uram, és egész nap nevednek örvendeznek. <font color="#FF0000">*</font> 
Akik nevedet szeretik.<!--{END:PLNE_RESP}--></b>
<br><!--{END:03JAN_cCIT2}-->
<p>
<b>
<center><p><b>Január 7.</b>
<p><b>PENYAFORTI SZENT RAJMUND ÁLDOZÓPAP</b></center>
<br><!--{BEGIN:07JAN_cCIT2}-->
<p>
<b>Szent Rajmund áldozópap leveléből</b>
<div align=center><font color="#FF0000">(Monumenta Ord. Praed. Hist. 6, 2. Romae 1901, pp. 84-85)</font></div>
<p>
<div align=center><i><font color="#FF0000">A szeretet és béke Istene adjon békességet szíveteknek!</font></i></div>
<b>
<p>&nbsp;&nbsp;&nbsp;&nbsp;
Az igazság hirdetője nem tévedett, hanem
  helyesen mondta, hogy <em>mindazok, akik buzgón akarnak élni Krisztusban,
  üldözést szenvednek </em>(vö. 2 Tim3, 12). Úgy gondolom, senki sincs kivéve
  ez alól az általános szabály adói, csak az, aki vagy elhanyagolja, vagy nem
  ismeri <em>a fegyelmezett, szent és buzgó életet ebben a világban </em>(Tit
  2, 12).
<br>&nbsp;&nbsp;&nbsp;&nbsp;
Távol legyen tőletek, hogy ti azok közé
  tartozzatok, akiknek háza békességes, nyugodt és biztonságos, és akik fölött
  nincs az Isten büntető vesszeje, akik jó sorsban töltik életüket, és végtére
  is elkárhoznak.
<br>&nbsp;&nbsp;&nbsp;&nbsp;
Lelketek tisztasága és jámborságtok azonban kiérdemli
  és igényli, hogy  mivel Isten elfogadott benneteket, és kedvesek vagytok
  előtte  lelketek tisztasága sok megpróbáltatáson át finomodjék ki egészen.
  Ezért, ha olykor kétszeres vagy háromszoros erővel suhog fölöttetek a kard,
  még ezt is örömmel kell a szeretet jelének tekintenetek.
<br>&nbsp;&nbsp;&nbsp;&nbsp;
Külső harc és belső félelem: ez kétélű kard.
  Belsőleg akkor sokszorozódik, amikor az a bizonyos csalárd szellem
  álnoksággal és hízelgéssel nyugtalanítja a szívek mélyét. Az ilyenfajta
  küzdelmeket mar eddig is eléggé megismertétek. E nélkül lehetetlen lett volna
  eljutnotok a belső békéteknek és nyugalmatoknak erre az oly szép rendjére.
<br>&nbsp;&nbsp;&nbsp;&nbsp;
Külsőleg viszont akkor sokszorozódik a kard,
  amikor az Egyház lelki javai ellen tör ki alaptalanul az üldözés: ez esetben
  súlyosabbak a sebek, főleg ha barátainktól kapjuk azokat.
<br>&nbsp;&nbsp;&nbsp;&nbsp;
Ez Krisztusnak az a kívánatos és boldog
  keresztje, amelyet András apostol oly férfiasán és örvendező lélek­ kel
  fogadott. Egyedül ebben kell dicsekednünk, mondja az Apostol, Isten
  választott edénye.
<br>&nbsp;&nbsp;&nbsp;&nbsp;
Tekintsetek fel tehát hitünk szerzőjére és
  fenntartójára, Jézusra, aki övéitől ártatlanul szenvedett, és a bűnösök közé
  számították. Ha tehát isztok a mi Urunk, Jézus csodálatos kelyhéből, adjatok
  hálát az Úrnak, aki az összes javakat osztogatja.
<br>&nbsp;&nbsp;&nbsp;&nbsp;
A szeretet és béke Istene pedig, adjon
  békességet szíveteknek és gyorsítsa meg előrehaladástokat. Oltalmazó p
  ajzsként rejtsen el arca az emberek zaklatásai elől egy időre, amíg csak el
  nem vezet és át nem ültet abba a teljességbe, ahol mindörökre a béke
  szépségében, a bizalom otthonában és a bőség nyugalmában fogtok megállapodni.
</b>
<p><font color="#FF0000"><font size=-1>VÁLASZOS ÉNEK</font></font>
<!-- <div align=right><font color="#FF0000">_</font></div> -->
<br><b><font color="#FF0000">V.</font>
Tanításának fénysugarával megvilágította a sötét­ség foglyait; <font color="#FF0000">*</font> 
Szeretetének melegével kiváltotta a szegénység és a hatalom rabjait.</b>
<br><b><font color="#FF0000">F.</font>
A gonoszságból
  kimentette az eltévedteket, az elnyomástól megszabadította a szegényeket. <font color="#FF0000">*</font> 
Szeretetének melegével<!--{BEGIN:PLNE_RESP}--> kiváltotta a szegénység és a hatalom rabjait.<!--{END:PLNE_RESP}-->.</b>
<br><!--{END:07JAN_cCIT2}-->
<center><b>Január 13.</b>
<p><b>SZENT HILÁRIUSZ (VIDOR) PÜSPÖK ÉS EGYHÁZTANTÓ</b></center>
<br><!--{BEGIN:13JAN_cCIT2}-->
<p>
<b>Szent Hiláriusz püspöknek &quot;A Szentháromság&quot; című értekezéséből</b>
<div align=center><font color="#FF0000">(Lib. 1, 37-38: PL 10, 48-49)</font></div>
<p>
<div align=center><i><font color="#FF0000">Téged hirdetve,
  neked szolgáljak!</font></i></div>
<b>
<p>&nbsp;&nbsp;&nbsp;&nbsp;
Jól tudom, Atyám, mindenható Istenem, hogy
  életem legfőbb kötelességeként azzal tartozom neked, hogy minden szavam és
  gondolatom téged dicsőítsen.
<br>&nbsp;&nbsp;&nbsp;&nbsp;
Hiszen a tőled kapott beszédkészségemnek semmi
  más nagyobb jutalma nem lehet, mint hogy téged hirdetve neked szolgáljon, és
  bizonyságot tegyen a téged nem ismerő vagy téged eretnek módon tagadó világ
  előtt, hogy te vagy az Atya, azaz a mi egyszülött Istenünk Atyja.
<br>&nbsp;&nbsp;&nbsp;&nbsp;
Mindez persze csak az én akaratom elhatározása,
  ehhez még kérnem kell a te segítséged és irgalmad ajándékát is, hogy hitünk
  látható megvallásának kifeszített vitorláit Szentlelked fuvallata dagassza,
  és e téged magasztaló prédikálásunk útját te irányítsd. Hiszen hűséges a
  nekünk adott ígéreteihez az, aki ezt mondja: <em>Kérjetek és kaptok,
  keressetek és találtok, zörgessetek és ajtót nyitnak nektek </em>(Mt 7, 7).
<br>&nbsp;&nbsp;&nbsp;&nbsp;
Tudjuk, mi magunk gyengék vagyunk, ezért kérjük
  majd tőled mindazt, amire szükségünk van. Prófétáid és apostolaid írásait is
  majd szüntelen igyekezettel kutatjuk, és kopogtatni fogunk minden előttünk
  bezárt ismeret ajtaján, de egyedül tőled függ, hogy megadod-e, amit kértünk,
  hogy meglesz-e, amit kerestünk, és kinyílik-e az az ajtó, amelyen zörgettünk.
<br>&nbsp;&nbsp;&nbsp;&nbsp;
Ránk nehezedik emberi természetünk tunya
  tudatlansága, hiányos a tudásunk, és a te titkaid megértésében korlátoz még
  bennünket értelmünk gyengesége is. Ha azonban állandóan foglalkozunk
  tanításaiddal, ez elvezet bennünket az isteni dolgok megismerésére, és a
  hitbeli engedelmesség a természetes vélekedés fölé emel minket.
<br>&nbsp;&nbsp;&nbsp;&nbsp;
Mi gyámoltalanok vagyunk, azt várjuk tehát, hogy
  te kezdd el bennünk a szót, te erősítsd annak további folytatását, és te
  kapcsolj be minket is a prófétai és apostoli lelkek közösségébe, hogy
  tanításaikat ne értelmezzük másképp, mint ahogyan ők mondták, és szavaik
  sajátos jelentését is ugyanabban az értelemben magyarázzuk.
<br>&nbsp;&nbsp;&nbsp;&nbsp;
Mi ugyanis azt akarjuk hirdetni, amit isteni
  sugallatra ők prédikáltak, hogy te vagy az örök Isten, az örökkévaló
  egyszülött Fiúnak az Atyja. Téged, az egy Istent, aki nem születtél, és az egy
  Úr Jézus Krisztust, aki öröktől fogva tőled született, nem szabad az igaz­ságtól
  eltérve a többi istenek közé sorolni. De nem sza­bad azt sem tanítanunk, hogy
  ő nem tőled, az egy Is­tentől született volna, és nem szabad másnak, mint
  igaz Istennek tartanunk őt, aki tőled, az igaz Istentől, az Atyától
  született.
<br>&nbsp;&nbsp;&nbsp;&nbsp;
Add meg tehát nekünk, hogy megértsük a szavakat, adj értelmünknek
  világosságot, add, hogy tiszteletben tartsuk tanításaidat, add, hogy hűek
  legyünk az igazsághoz. Add, hogy amit hiszünk „azaz amit ta­nultunk a
  próféták és apostolok tanításából”, téged, az egy
  Istent, az Atyát és egy Urunkat, Jézus Krisztust egyrészt hirdessük most az
  ezt tagadó eretnekekkel szemben, másrészt pedig úgy dicsőítsünk téged,
  Istenünket, és úgy hirdessük Krisztust is, hogy tanításunk tévedés nélküli
  legyen.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">{r}1 Jn 4, 2b-3a. 6c. 15{/r}</font></div>
<br><b><font color="#FF0000">V.</font>
Minden lélek, amely megvallja, hogy Jézus Krisztus testben jött el, az Istentől van. S
  minden lélek, amely nem vallja meg Jézust, nem az Istentől való. <font color="#FF0000">*</font> 
így különböztetjük meg az igazság lelkét és a tévedés lelkét.</b>
<br><b><font color="#FF0000">F.</font>
Aki vallja, hogy
  Jézus az Isten Fia, abban benne marad az Isten, és ő is az Istenben. <font color="#FF0000">*</font> 
így különböztetjük meg<!--{BEGIN:PLNE_RESP}--> az igazság lelkét és a tévedés lelkét<!--{END:PLNE_RESP}-->.</b>
<br><!--{END:13JAN_cCIT2}-->


<center><p><b>Január 15.</b>
<p><b>REMETE SZENT PÁL</b></center>
<br><!--{BEGIN:15JAN_cCIT2}-->
<p>
<b>A II. vatikáni zsinat <em>Lumen Gentium </em>kezdetű dogmatikai konstitúciójából</b>
<div align=center><font color="#FF0000">(VII. 43)</font></div>
<p>
<div align=center><i><font color="#FF0000">A szerzetesek</font></i></div>
<b>
<p>&nbsp;&nbsp;&nbsp;&nbsp;
Az evangéliumi tanácsokat, az Istennek szentelt
  szegénységet, tisztaságot és engedelmességet isteni ajándékként kapta az
  Urától az Egyház, hiszen az Úr szavain és példáján alapulnak; az apostolok,
  az atyáit, az Egyház tanítói és pásztorai ajánlják; az isteni kegyelem is
  mindig megőrzi ezt az ajándékot. Magának a hivatalos Egyháznak pedig
  gondja van arra, hogy a Szentlélek vezetésével értelmezze e tanácsokat,
  szabályozza követésüket, és a bennük foglaltak alapján tartós életformákat is
  megszervezzen. így a magból, amelyet Isten vetett el az Úr földjén, fa nőtt,
  csodálatos és szerteágazó fa: a remetéskedő és a közös élet különféle formái
  alakultak ki, és szerzetescsaládok nagy változatosságban. Mindezek
  jelentékenyen segítik tagjaik tökéletesedését, és gyarapítják az egész
  krisztusi test gazdagságát. A szerzetescsaládok ugyanis megadják tagjaiknak
  az életforma szilárdabb állandóságát, a jól bevált tanítást a tökéletesség
  elérésére, Krisztus seregében a testvéri közösséget és a segítséget az
  engedelmességben kibontakozó szabadsághoz úgy, hogy szerzetesi
  elkötelezettségükben biztosan helytállhatnak és hűségesen kitarthatnak, s
  örvendező leiekkel haladhatnak előre a szeretet útján.
<br>&nbsp;&nbsp;&nbsp;&nbsp;
A szerzetesség az Egyház isteni és hierarchikus
  alkotmánya szempontjából nézve nem közbülső állapot a klerikusok és a
  laikusok között. Az Isten ugyanis mind a két részről hív keresztény hívőket,
  hogy az Egyház életén belül különleges adományban legyen részük, és ki-ki
  közreműködjék a maga módján az Egyház üdvösségszerző küldetésében.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">{r}Fil 1, 23{/r}; {r}2 Tim 4, 7{/r}</font></div>
<br><b><font color="#FF0000">V.</font>
Elérkezett, amit mindig kívántam: feloszlani, s Krisztussal egyesülni. <font color="#FF0000">*</font> 
Pályámat végigfutottam, már csak az igazság koszorúja vár rám.</b>
<br><b><font color="#FF0000">F.</font>
Már régóta
  társamnak ígért remeteségemben az Úr. <font color="#FF0000">*</font> 
Pályámat végigfutottam<!--{BEGIN:PLNE_RESP}-->  már csak az igazság koszorúja vár rám<!--{END:PLNE_RESP}-->.</b>
<br><!--{END:15JAN_cCIT2}-->


<center><b>Január 17.</b>
<p><b>SZENT ANTAL APÁT</b>
<p><font color="#FF0000">Emléknap</font></center>
<br><!--{BEGIN:17JAN_cCIT2}-->
<p>
<b>Szent Antal életrajzából, amelyet Szent Atanáz
  püspök írt meg</b>
<div align=center><font color="#FF0000">(Cap. 2-4: PG 26, 842-846)</font></div>
<p>
<div align=center><i><font color="#FF0000">Szent Antal meghívása</font></i></div>
<b>
<p>&nbsp;&nbsp;&nbsp;&nbsp;
A szülők halála után húgával egyedül maradva a
  körülbelül 18-20 éves Antal átvette a ház és húga gondviselését.
<br>&nbsp;&nbsp;&nbsp;&nbsp;
Nem telt el még hat hónap sem a szülők halála
  után, amikor szokása szerint a vasárnapi misére ment, és útközben azt forgatta
  magában, hogy hogyan hagy­ták el az apostolok mindenüket, és követték
  Üdvözítőnket, és azokra is gondolt, akik az Apostolok Cselekedetei szerint
  minden vagyonukat eladták, árát pedig az apostolok lábához tették, hogy a
  szegényekről gondoskodjanak belőle. Elgondolkodott azon is, hogy az ilyeneket
  micsoda remény várja a mennyben. Ezen elmélkedve lépett be a templomba, s
  történt, hogy amikor az evangéliumot olvasták, Antal hallotta, hogy az Úr azt
  mondja a gazdag ifjúnak: <em>Ha tökéletes akarsz lenni, menj, add el, amid
  van, az árát oszd szét a szegények között, így kincsed lesz a mennyben. Aztán
  gyere, és kövess engem! </em>(Mt 19, 21).
<br>&nbsp;&nbsp;&nbsp;&nbsp;
Antal ekkor, mintha isteni indításra jutottak
  volna eszébe a szentek, s mintha őmiatta olvasták volna az említett részt,
  mihelyt kijött a szentmiséről, az őseitől örökölt birtokot (mintegy 300
  szántásnyi termékeny és szép fekvésű földje volt), elajándékozta a falusi
  szomszédoknak, hogy az ne legyen terhére sem neki, sem a húgának. Aztán
  pénzzé tette minden ingóságát, s az érte kapott nagy összeget szétosztotta a
  szegények között, csak egész keveset tartott vissza a húga számára.
<br>&nbsp;&nbsp;&nbsp;&nbsp;
Legközelebb a vasárnapi misére menve hallotta,
  hogy az Úr azt mondja az evangéliumban: <em>Ne aggódjatok a holnap miatt! </em>(Mt
  6, 34). Ezután már azt sem tudta elviselni, hogy valamije is maradjon, s
  kimenve, azt is szétosztotta a szegényebbek között. Húgát az általa ismert
  szüzekre és a hívekre bízta, hogy ők neveljék. Ö maga pedig ettől kezdve háza
  közelében önmegtagadó életre adta magát, és kemény, önmegtartóztató életet
  élt.
<br>&nbsp;&nbsp;&nbsp;&nbsp;
Saját kezével dolgozott, mert ezt hallotta: <em>Aki
  nem dolgozik, ne is egyék! (2 </em>Tessz 3, 10). így részben magának tudott kenyeret
  venni, részben a szegényeken tudott segíteni.
<br>&nbsp;&nbsp;&nbsp;&nbsp;
Gyakran imádkozott, mivel azt tanulta, hogy
  visszavonultan, <em>szünet nélkül kell imádkozni </em>(vö. l Tessz 5, 17);
  annyira figyelt a szentírási olvasmányokra, hogy abból semmit sem felejtett
  el, hanem mindent megjegyzett, úgyhogy végül is emlékezete szolgált neki
  könyv gyanánt.
<br>&nbsp;&nbsp;&nbsp;&nbsp;
Az összes, közelben lakó és becsületes férfi,
  akivel bizalmasan elbeszélgetett, csodálta ezt az embert, és Isten barátjának
  hívtak. Egyesek gyermekükként, mások testvérükként szerették őt.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">{r}Mt 19, 21{/r}; {r}Lk 14, 33b{/r}</font></div>
<br><b><font color="#FF0000">V.</font>
Ha tökéletes akarsz lenni, menj, add el, amid van, az árát oszd szét a szegények között,
  így kincsed lesz a mennyben. <font color="#FF0000">*</font> 
Aztán gyere, és kövess engem!</b>
<br><b><font color="#FF0000">F.</font>
Alá nem mond le
  mindenéről, amije csak van, nem lehet a tanítványom. <font color="#FF0000">*</font> 
Aztán gyere<!--{BEGIN:PLNE_RESP}-->  és kövess engem<!--{END:PLNE_RESP}-->.</b>
<br><!--{END:17JAN_cCIT2}-->

<center><b>Január 18.</b>
<p><b>ÁRPÁD-HÁZI SZENT MARGIT SZŰZ</b>
<p><font color="#FF0000">Ünnep</font></center>
<p><font color="#FF0000"><font size=-1>HIMNUSZ</font></font>
<br><!--{BEGIN:18JAN_cHYMNUS}-->
<b><p>Margit e földön nyílt virág, 
<br>Pannóniának drága gyöngy: 
<br>zendítse rá a szent öröm
<br>&nbsp;&nbsp;&nbsp;&nbsp; domonkos rendje kardalát!

<p>Midőn veszélyben volt hazánk, 
<br>értünk ajánlta életét: 
<br>Felszentelt házak rejtekén 
<br>&nbsp;&nbsp;&nbsp;&nbsp;bocsánatot esdett le ránk.

<p>Klastrom fogadta, s eltakart mindent,
<br>mit ér királyi vér;
<br>a testének csak szenvedést,
<br>&nbsp;&nbsp;&nbsp;&nbsp; csak böjtöt és ostort akart.

<p>Szívében Krisztusért hevült,
<br>feléje tárta karjait,
<br>s az ő erődén tagjait
<br>&nbsp;&nbsp;&nbsp;&nbsp; szolgálta rendületlenül.

<p>Dicsérjük Istenünk, Atyánk
<br>s Fiát, ki véle egy való,
<br>s Lelkűk, a szent Vigasztaló,
<br>&nbsp;&nbsp;&nbsp;&nbsp;dicsértessék örökkön át! Ámen.</b>
<!--{END:18JAN_cHYMNUS}-->
<br><b><font color="#FF0000">Ant. 1</font><!--{BEGIN:18JAN_cANT1}-->Fényűzéssel, csalfasággal telt világot elítél. Margit, szűz ártatlansággal, boldog égi nászt remél.<!--{END:18JAN_cANT1}--></b>
<br><b><font color="#FF0000">Ant. 2</font><!--{BEGIN:18JAN_cANT2}-->Cilicium övezi, fején szűzi fátyla, magát ostorral veri Krisztus szentelt lánya, kemény vasöv derekán az ő boldogsága.<!--{END:18JAN_cANT2}--></b>
<br><b><font color="#FF0000">Ant. 3</font><!--{BEGIN:18JAN_cANT3}-->Szentségének illatát ontja bőven a népnek, fénylő példát benne lát mind, aki vele élhet.<!--{END:18JAN_cANT3}--></b>
<!--{BEGIN:18JAN_cRESP}-->
<b><font color="#FF0000">V.</font>
Bűnt még nem is tudhatott, 
<br><font color="#FF0000">F.</font>
S már gyakorolt bűnbánatot.</b>
<!--{END:18JAN_cRESP}-->

<br><!--{BEGIN:18JAN_cCIT1}-->
<p>
<b>Szent Pál apostolnak a korintusiakhoz írt első leveléből </b>
<div align=right><font color="#FF0000">{r:1 Kor}7, 25-40{/r}</font></div>
<p>
<div align=center><i><font color="#FF0000">A keresztény szüzesség</font></i></div>
<b>
<p>&nbsp;&nbsp;&nbsp;&nbsp;
Testvéreim! A szüzeket illetően nincs külön
  parancsom az Úrtól, tanácsot azonban adok, mint olyan, aki az Úr irgalma
  folytán hitelt érdemel. Azt tartom, a mostani megpróbáltatások miatt ez az
  állapot ajánlható; jó, ha így marad az ember.
<br>&nbsp;&nbsp;&nbsp;&nbsp;
Ha asszonyhoz vagy kötve, ne törekedj elválni,
  ha azonban nem kötötted magad asszonyhoz, ne keress feleséget. De ha
  megnősülsz, nem vetkezel, s ha a lány férjhez megy, nem követ el bűnt. Ám az
  ilyeneket testi nyugtalanság gyötri, s én meg akarlak kímélni benneteket
<br>&nbsp;&nbsp;&nbsp;&nbsp;
Azt mondom tehát, testvérek: az idő rövid, azért
  akinek van felesége, éljen úgy, mintha nem volna, aki sír, mintha nem sírna,
  aki örül, mintha nem örülne, aki vásárol, mintha meg sem tartaná, s aki
  használja a világ dolgait, mintha nem élne velük, mert ez a világ elmúlik.
<br>&nbsp;&nbsp;&nbsp;&nbsp;
Azt szeretném, ha mentek volnátok a gondtól. A
  nőtlennek arra van gondja, ami az Űré: hogyan járjon az Úr kedvében. A nős
  azonban világi dolgokkal törődik: hogyan keresse felesége kedvét, ezért meg
  van osztva. A nem házas asszony és a szűz arra gondol, ami az Úré, hogy
  testben és lélekben szent legyen, míg a férjes nőt világi dolgok kötik le:
  hogyan járjon férje kedvében. Ezt javatokra mondom, nem azért, hogy tőrbe
  csaljalak, hanem hogy a feddhetetlen életre és az Úrhoz való osztatlan
  ragaszkodásra segítselek titeket.
<br>&nbsp;&nbsp;&nbsp;&nbsp;
Ha valaki mégis úgy véli, hogy igazságtalanul
  bánna hajadon lányával, mert eljárt fölötte az idő, ha úgy van rendjén,
  tegye, amit akar. Nem vétkezik, kössenek csak házasságot. Akinek azonban
  szilárd a meggyőződése, s minden kényszerítő ok nélkül, teljesen szabadon úgy
  döntött, hogy megőrzi hajadon lányát, jól teszi. Tehát aki férjhez adja
  hajadon lányát, jól teszi, aki pedig nem adja férjhez, még jobban teszi.
<br>&nbsp;&nbsp;&nbsp;&nbsp;
Az asszony le van kötve, amíg férje él, de ha
  férje meghal, felszabadul. Férjhez mehet, akihez akar, de csak az Úrban.
  Boldogabb azonban, ha úgy marad, ahogy van. Ez a tanácsom, és hiszem, hogy
  Isten Lelke szerint beszélek.
</b>
<p><font color="#FF0000"><font size=-1>VÁLASZOS ÉNEK</font></font>
<!-- <div align=right><font color="#FF0000">_</font></div> -->
<br><b><font color="#FF0000">V.</font>
Akarom, határozottan tudjátok meg: <font color="#FF0000">*</font> 
Szüzességem tisztaságát, amelyet kiskoromban egész lélekkel az Úr Jézus Krisztusnak szenteltem, nemcsak világi
  dicsőségért, de sem életért, sem halálért még a legkisebb dologban sem szegem meg vagy sértem meg.</b>
<br><b><font color="#FF0000">F.</font>
Nemde szüleid vagyunk, és Isten parancsa szerint nekünk engedelmeskedni tartozol? <font color="#FF0000">*</font> 
Szüzességem.<!--{BEGIN:PLNE_RESP}--> tisztaságát, amelyet kiskoromban egész lélekkel az Úr Jézus Krisztusnak szenteltem, nemcsak világi
  dicsőségért, de sem életért, sem halálért még a legkisebb dologban sem szegem meg vagy sértem meg<!--{END:PLNE_RESP}-->.</b>
<br><!--{END:18JAN_cCIT1}-->
<br><!--{BEGIN:18JAN_cCIT2}-->
<p>
<b>XII. Piusz pápa határozatából, amellyel Árpád-házi Margitot szentté nyilvánította</b>
<div align=center><font color="#FF0000">(AAS 36 /1944/ 33-40)</font></div>
<p>
<div align=center><i><font color="#FF0000">Az Úr szenvedéseinek titkairól elmélkedett</font></i></div>
<b>
<p>&nbsp;&nbsp;&nbsp;&nbsp;
Istentől ránk ruházott apostoli szolgálatunkból
  folyóan ránk háruló legnagyobb feladatok közt sincs oly súlyos, de kedvesebb
  sem, mint az, hogy a vallásos tiszteletet legmagasabb elismerését megadjuk
  azoknak a híveknek, akik földi életükben az erények minden fajtájában a
  tökéletesség fokára jutottak, és méltán állnak az életszentség hírében.
  Teljes joggal kell ezek közé sorolnunk a katolikus magyar nemzet díszét, Szűz
  Szent Margitot, IV. Béla király leányát, Szent Domonkosrendi apácát. Mivel ő
  folyamatosan ősi tiszteletnek örvend, erényeiről és csodáiról hitelt érdemlő
  történetírók egyöntetű tanúságtétele sem hiányzik, valóban méltónak találjuk
  arra, hogy, bár nem szabályszerű és szokásos szentté avatással, hanem saját
  döntésünkkel szentnek nyilvánítjuk, és a szentek sorába iktatását
  elrendeljük.
<br>&nbsp;&nbsp;&nbsp;&nbsp;
Margit abból az Árpád-házi királyi családból
  származott, amely csupán a 13. században egymaga még négy, az életszentségben
  kiemelkedő nőt adott Isten Egyházának, nevezetesen Szent Erzsébetet, Boldog
  Ágnest és IV. Béla királynak két leányát, Kingát és Jolánt, akiknek
  tiszteletét az Apostoli Szentszék megerősítette. Margit 1242 körül született,
  amikor a tatárok Magyarországot tűzzel-vassal pusztították. Szülei, IV. Béla
  és Laszkarisz Mária, a megfogant magzatot, ha leány lesz, Istennek
  szándékoztak szentelni engesztelő áldozatként az ország felszabadulásáért és
  saját megmenekülésükért. Imádságuk és fogadalmuk meghallgatásra talált.
  Édesanyja, megemlékezve ígéretéről és a kapott jótéte­ményekről, már négyéves
  kora előtt a veszprémi apácák kolostorába vitte. Itt Margit tanulékony,
  készséges és nemes lelkületével és nyíltszívűségével tűnt ki. Amikor pedig
  királyi atyja a Duna szigetén, amely ma Szent Margit nevét viseli, kolostort
  emelt, abba nemcsak szüzeket telepített, hogy magukat égő áldozatként egyedül
  Istennek szenteljék, hanem odavitte Margit lányát is, akit a többi gyermekei
  közül annál gyengédebb érzéssel szeretett, minél inkább felismerte benne az
  Istennek szentelt jámbor élet ígéretes csíráit.
<br>&nbsp;&nbsp;&nbsp;&nbsp;
Eközben Margit egyre jobban magáévá tette az
  Apostol szavát; <em>Uramnak, Krisztus Jézusnak fölséges ismeretéhez mérten
  mindent akadálynak tartok. Érte mindent elvetettem, sőt szemétnek tartottam,
  csakhogy Krisztust elnyerhessem, és hozzá tartozzam </em>(Fil 3, 8-9). Mindig
  a legsilányabb ruhákba öltözött, az alacsonyrendű szolgálatokra áhítozott. A
  söprésben, szennyes helyek takarításában, konyhai munkában, nehéz terhek
  cipelésében lelte örömét. A beteg nővéreket, sőt szolgálókat, akiknek
  betegsége miatt mások fertőzéstől tartottak, szeretettel és a megalázkodásnak
  nagy vágyával szolgálta ki, és a körülöttük kínálkozó összes nehéz és alantas
  szolgálatot magának követelte.
<br>&nbsp;&nbsp;&nbsp;&nbsp;
Az Úr szenvedésének titkairól zokogva
  elmélkedett, és a vértanúság forró vágya lobogott benne. Szívesen imádkozott
  az eukarisztikus színekben rejtőző Jézus Krisztus előtt vagy a feszület előtt
  naponta hosszú órákon át, szívét kiöntve. De imádkozott ő mindenütt
  megszakítás nélkül. Az előírt istentiszteletet nem ritkán az Atyaistenhez
  vagy a Vigasztaló Szentlélekhez intézett könyörgésekkel és a neki olyannyira
  kedves Szűz Istenanya dicséretével tetézte.
<br>&nbsp;&nbsp;&nbsp;&nbsp;
Margit tevékenységét nem korlátozta csupán az Istenhez intézett lángoló
  könyörgésekre és igen kemény vezeklésekre. Nem habozott éles
  szemrehányásokkal illetni a bűnt sem, akárki, még ha a legnagyobb tekintélyt
  vagy méltóságot képviselő személy követte is el. Amikor pedig látta az atyja
  családját marcangoló ellenségeskedéseket és meghasonlást, a nép elnyomását,
  az Anyaszentegyháznak zsarnoki lábbal tiprását, a kolos torok elnéptelenedését, Margit a mindenható Isten
  haragjának engesztelésére és népe számára a kegyelem kieszközlésére, még
  bőségesebb könnyhullatással imádkozott. Testét böjtökkel sanyargatta,
  vezeklőövet viselt, siratva azok bűneit, akik gonoszul Isten ellen
  cselekszenek, s egészen imádságba merülve járt közben népéért Istennél.
<br>&nbsp;&nbsp;&nbsp;&nbsp;
Közeli halálát előre tudva, az Egyház végső
  szentségeit angyali áhítattal vette fel, s harmincadik életévének betöltése előtt elaludt az Úrban.</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000"></font></div>
<br><b><font color="#FF0000">V.</font>
Ajánld testedet és lelkedet az Úristennek, és szíved legyen mindenkor az Úrral, <font color="#FF0000">*</font> 
Hogy sem halál, sem egyéb ok téged el ne vonjon Isten szerelmétől.</b>
<br><b><font color="#FF0000">F.</font>
Ez az atyák tökéletessége: Istent szeretni, magunkat megvetni, senkit meg nem vetni, senkit meg nem ítélni. <font color="#FF0000">*</font> 
Hogy sem halál<!--{BEGIN:PLNE_RESP}--> sem egyéb ok téged el ne vonjon Isten szerelmétől<!--{END:PLNE_RESP}-->.</b>
<br><!--{END:18JAN_cCIT2}-->

<center><b>Január 20.</b>
<p><b>SZENT FÁBIÁN PÁPA ÉS VÉRTANÚ</b></center>
<br><!--{BEGIN:20JAN_cCIT2}-->
<p>
<b>Szent Ciprián vértanú püspök és a római egyház
  levélváltásából Szent Fábián pápa vértanúhalála alkalmával</b>
<div align=center><font color="#FF0000">(Ep. 9, 1 et 8, 2-3: CSEL 3, 488-489. 487-488)</font></div>
<p>
<div align=center><i><font color="#FF0000">Fábián pápa a bit és az erényesség példaképe</font></i></div>
<b>
<p>&nbsp;&nbsp;&nbsp;&nbsp;
Amikor Szent Ciprián értesült Fábián pápa
  haláláról, ezt a levelet írta Róma papjainak és diakónusainak:
<br>&nbsp;&nbsp;&nbsp;&nbsp;
&quot;Szeretett testvéreim! A kiváló férfiúnak, a
  szent tisztségben társamnak haláláról eleinte bizonytalan hírek érkeztek, és
  ellentétes értesüléseink voltak. Ekkor kaptam meg leveleteket, amelyet
  Crementius alszerpap által juttattatok el hozzám. Ebből teljes képet kaptam
  dicsőséges haláláról, nagyon boldog voltam, mert kiváló kormányzói
  működéséhez híven életét is tiszteletre méltó módon fejezte be.
<br>&nbsp;&nbsp;&nbsp;&nbsp;
Ezzel kapcsolatban fogadjátok szívből fakadó
  jókívánságaimat: az ő emlékét ugyanis olyan ünnepélyes és messzire világító
  tanúságtétellel örökítettétek meg, hogy általatok jutott el hozzánk annak
  ismerete. Elöljárótok dicsőséges emlékének híre pedig nemcsak számotokra
  dicsőség, hanem a hit és az erényesség jó példáját nyújtja számunkra is.
<br>&nbsp;&nbsp;&nbsp;&nbsp;
Mert amennyire megnöveli a bukás veszélyét a
  hívek számára egy elöljáró erkölcsi összeomlása, annyira hasznos és
  üdvösséges az, ha egy püspök a hit erősségé­vel ad követendő példát
  testvéreinek.&quot;
<br>&nbsp;&nbsp;&nbsp;&nbsp;
Amint kitűnik, még ennek a levélnek a vétele
  előtt a római egyház a karthágói egyháznak így tett tanúságot arról, hogy
  hűséges maradt az üldöztetések alatt:
<br>&nbsp;&nbsp;&nbsp;&nbsp;
„Az egyházi közösség erősen áll a hitben. Igaz
  ugyan, hogy egyesek a megfélemlítés hatása alatt elbuktak. Voltak, akik az
  állásukat féltették, másokat pedig csupán az emberektől való félelem kerített
  hatalmába. Az elbukottak ugyan kiszakadtak közösségünkből, de mi nem hagyjuk
  magukra őket. Biztattuk, és mindig is biztatjuk, hogy tartsanak bűnbánatot,
  mert ily módon bocsánatot kapnak attól, aki ezt megadhatja nekik. Ha
  elfordulnánk tőlük, csak mélyebbre süllyednének.
<br>&nbsp;&nbsp;&nbsp;&nbsp;
Vigyázzatok tehát, testvéreim, mert nektek is
  így kell eljárnotok: buzdító szavakkal erősítsétek meg azoknak a lelkét, akik
  előzőleg elbuktak, hogy ha majd újból elfogják őket, megvallják hitüket, így
  jóvá fogják tenni az előbbi eltévelyedésüket. De vannak más teendőitek is,
  egyébként már felsoroltuk ezeket, így például mindenképpen segíteni kell azokon, akik elbuktak ebben a kísértésben, most pedig kezdenek erőt
  venni gyengeségükön, bűnbánatot tartanak, és vágyakoznak az egyházi közösség
  után. Legyenek továbbá köztetek olyanok, akik szolgálatára vannak az
  özvegyeknek, az elnyomottaknak „ haszámkivetetteknek. De nem
  szabad megfeledkezni a beteg keresztényjelöltekről sem, hanem legyen, aki
  segítsen rajtuk.
<br>&nbsp;&nbsp;&nbsp;&nbsp;
Üdvözölnek titeket a bilincsbe vert testvérek, a papok és az
  egész Egyház, amely igen nagy buzgósággal imádkozik mindazokért, akik az Úr
  nevet hívjak segítségül. És kérjük: viszonzásul ti is emlékezzetek meg mirólunk.“
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">{r:}Fil 1, 23b; 3, 8b; 1, 21; 2, 17{/r}</font></div>
<br><b><font color="#FF0000">V.</font>
Szeretnék
  elköltözni, hogy Krisztussal egyesüljek. Mindent elvetettem, sőt szemétnek
  tekintettem, csakhogy Krisztust elnyerhessem. <font color="#FF0000">*</font> 
Számomra az élet Krisztus, a
  halál pedig nyereség.</b>
<br><b><font color="#FF0000">F.</font>
Ha hitetek szent szolgálatáért
  áldozatként véremet ontják is, örülök, együtt örülök mindnyájatokkal. <font color="#FF0000">*</font> 
Számomra<!--{BEGIN:PLNE_RESP}--> az élet Krisztus, a halál pedig nyereség<!--{END:PLNE_RESP}-->.</b>
<br><!--{END:20JAN_cCIT2}-->
<center><b>Ugyanezen a napon,január 20-án </b>
<p><b>SZENT SEBESTYÉN VÉRTANÚ</b></center>
<br><!--{BEGIN:20JAN2_cCIT2}-->
<p>
<b>Szent Ambrus püspöknek a 118. zsoltárhoz írt
  magyarázatából</b>
<div align=center><font color="#FF0000">(Cap. 20, 43-45. 48: CSEL 62, 466-468)</font></div>
<p>
<div align=center><i><font color="#FF0000">Hűséges tanúság Krisztus mellett</font></i></div>
<b>
<p>&nbsp;&nbsp;&nbsp;&nbsp;
„Sok szorongatás közepette kell bejutnunk az
  Isten országába.“ (ApCsel 14, 22). Ha sok
  az üldözés, sok a tanúságtétel is; ahol sok a győzelmi koszorú, ott sok volt
  a küzdelem is. Javadra válik tehát, ha sok az üldöző, mert a sok üldözés
  közepette könnyebben találsz lehetőséget arra, hogy te is koszorút nyerj.
<br>&nbsp;&nbsp;&nbsp;&nbsp;
Tanuljunk Sebestyén vértanú példájából, akinek
  mennyei születésnapját ünnepeljük ma.
<br>&nbsp;&nbsp;&nbsp;&nbsp;
Sebestyén milánói származású volt. Talán már
  eltávozott innen az üldöző, vagy még ide sem ért a birodalomnak erre a részére,
  vagy itt csak enyhébb volt az üldözés. Sebestyén úgy látta, hogy itt
  egyáltalán nincs lehetőség a küzdelemre, vagy csak nagyon kicsi harcra van
  kilátás.
<br>&nbsp;&nbsp;&nbsp;&nbsp;
Rómába ment, ahol elkeseredett üldözések dúltak
  hitünk ellen; ott szenvedett, azaz ott nyerte el a győzelmi koszorút. Tehát
  örök halhatatlanságának állandó lakhelyét ott szerezte meg, ahová csak
  jövevényként érkezett. Ha akkor csak egyetlen üldöző lett volna, Sebestyén
  nem kapott volna ott sem vértanúi koszorút.
<br>&nbsp;&nbsp;&nbsp;&nbsp;
De még rosszabb, hogy nem csupán látható üldözők
  vannak, hanem láthatatlanok is, mégpedig sokkal többen.
<br>&nbsp;&nbsp;&nbsp;&nbsp;
Miként ugyanis egy üldöző király sok helyre kül­dött
  ki üldözési parancsot, és így az egyes tartományokban és városokban több
  üldöző is lett, ugyanígy irányítja a sátán is sok csatlósát, akik nemcsak
  külsőleg, hanem belsőleg is üldözik az egyes lelkeket.
<br>&nbsp;&nbsp;&nbsp;&nbsp;
Ezekről az üldözésekről mondatott: <em>Az üldözésből mindenkinek
  kijut, aki buzgón akar élni Krisztus Jézusban (2 </em>Tim 3, 12). Ez
  mindenkire vonatkozik, senki sem kivétel. De hat ki is lehetne kivétel, ha
  már maga az Úr is elviselte az ilyen üldözések próbatételeit?
<br>&nbsp;&nbsp;&nbsp;&nbsp;
Hány ilyen elrejtett vértanúja van Krisztusnak
  napról napra, akik tanúságot tesznek az Úr Jézus mellett! Ismerte ezt a
  vértanúságot és ezt a Krisztus melletti hűséges tanúságtételt az az Apostol is, aki ezt
  írta: „A mi dicsőségünk lelkiismeretünk tanúságtételében áll (2 Kor l, 12).“
</b>
<p><font color="#FF0000"><font size=-1>VÁLASZOS ÉNEK</font></font>
<!-- <div align=right><font color="#FF0000">_</font></div> -->
<br><b><font color="#FF0000">V.</font>
Ez a szent mindhalálig harcolt Istenének törvényéért; nem félt a gonoszok szavától, <font color="#FF0000">*</font> 
Mert életének alapja szilárd kőszikla volt.</b>
<br><b><font color="#FF0000">F.</font>
Megvetette életét a földön, és eljutott a mennyei országba. <font color="#FF0000">*</font> 
Mert életének<!--{BEGIN:PLNE_RESP}--> alapja szilárd kőszikla volt<!--{END:PLNE_RESP}-->.</b>
<br><!--{END:20JAN2_cCIT2}-->

<center><b>Ugyanezen a napon, január 20-án </b>
<p><b>ESZTERGOMI BOLDOG ÖZSÉB ÁLDOZÓPAP</b></center>
<br><!--{BEGIN:20JAN3_cCIT2}-->
<p>
<b>Gyöngyösi Gergelynek Az Első Remete Szent Pál rendjében levő remete testvérek élete című könyvéből</b>
<div align=center><font color="#FF0000">(Gregorius Gyöngyösi: Vitae fratrum Ordinis Sancti Pauli Primi Eremitae, Cap. I.5-8.10. Edit. 1988.)</font></div>
<p>
<div align=center><i><font color="#FF0000">Az égieket tartotta szem előtt, még inkább a szívében</font></i></div>
<b>
<p>&nbsp;&nbsp;&nbsp;&nbsp;
Özséb Magyarország akkori fővárosában, Esztergomban született 1200 körül derék és előkelő szülőktől. Amikor elérte a serdülő éveket, az éhséget és a szomjúságot olyan erővel tűrte, hogy mindenki feltűnőnek találta: bár keveset evett, mégis szép, kifejlett és mindig jó kedélyű volt. Sokat virrasztott, és minden idejét Isten tiszteletére, szemlélődésre vagy a tanulásra használta. Az embereknek arról a bölcsségről beszélt, amellyel Isten tetszését megnyerhetik. Miközben könyveket írt, nem hanyagolta el az Isten parancsa szerinti életet sem. Emlékezett az Úr szavaira: Nem az megy be a mennyek országába, aki mondja, „Uram, Uram!” hanem aki teszi és tanítja, azt nevezik nagynak a mennyek országában. Miután érdemeiért korán esztergomi kanonoknak nevezték ki, a sok dicséret és erény között vendégszeretetével, mintegy második Ábrahám tűnt fel. Ezért a magányos barlangokban szétszórtan lakó és emiatt remetéknek nevezett testvérek gyakran látogatták meg, hogy vesszőből font kosaraikat kenyérre cseréljék. Annyira megkedvelte társaságukat, hogy gyakran felkereste őket ott, ahol Isten szolgái, miként a méhek, versengve kínálták neki a vigasztalás édes és bőséges mézét. Ezért elhatározta, hogy elhagyja a világot, otthonát, vagyont, önmagát és övéit, hogy nagy alázatossággal az Úr táborában harcolhasson.
<br>&nbsp;&nbsp;&nbsp;&nbsp;
Így a szent férfiút, Özsébet az isteni szeretet csodálatos módon megsebesítette. A szeretet kötelékét, amely őt legyőzte, nem volt képes elrejteni, hanem néhány ismerőse és az erények virágaival díszített, vallásos lelkülettől hevített barátja előtt felfedte. Ezek annyira felbuzdultak tervén, hogy gazdagságukat elfelejtve, mindenüket hiábavaló szemétnek tekintették, s Krisztust akarták megnyerni. Elhatározták, hogy vele mennek, és együtt laknak. Készek voltak elhagyni a világot, s most már az isteni szeretetben gyönyörködve, az Úr szegény keresztjét szegényen követték volna, hacsak a hitetlen tatárok háborúja nem akadályozta volna meg őket. Ezért Özséb elhatározta, hogy Esztergomot társaival nem hagyja el, amíg a béke helyre nem áll. Amikor ez bekövetkezett, hasonló szándékkal bár, de nem hasonló korúak mentek a remetehelyekre, és szilárdan elhatározták, hogy velük együtt őszintén szolgálnak Jézus Krisztusnak.
<br>&nbsp;&nbsp;&nbsp;&nbsp;
Szüleik és barátaik megpróbálták őket visszatérésre bírni. De Özséb, aki a legállhatatosabb volt közöttük, így szólt: „Halljátok szavamat! Jóllehet Krisztus szerette édesanyját, de szenvedéséből mégis hagyta, hogy lelkét a fájdalom tőre járta át. …a »szeretett tanítványt«, János evangélistát sem kímélte meg a mindent felülmúló fájdalomtól. Pedig megtehette volna, hogy leszáll a keresztről, de nem szállt, mert ott akart maradni mindhalálig. Hasonlóképpen mi sem akarunk a vezeklés keresztjéről leszállni, azért mert miattunk szenvednek és utánunk sírnak, hanem eltántoríthatatlanul maradni fogunk, nehogy e világ kárhozatos útveszőjére tévedjünk.” Ezeket hallva mindnyájan sírtak, vérző szívvel bár, de a lelkiismeret-furdalásnak engedve, nem voltak képesek válaszolni a Léleknek, aki belőle beszélt. Sőt a remete testvérek is, akik már az életszentségben előrehaladtak, szívesen hallgatták.
<br>&nbsp;&nbsp;&nbsp;&nbsp;
Özséb testvér, ez az istenfélő ember, a remeteség kiváló kedvelője, a hármas barlang közelében, ahol hat társával lakott a forrás mellett, a Szent Kereszt tiszteletére (amelynek erejével az emberiség ősi ellenségének minden cselszövése meghiúsult) megalapította a Rend főmonostorát. Itt erényekben és vallásosságban gazdag, életszentségben tündöklő, testileg sápadt és lesoványodott állapotban, de minden dolgában alázatos, józan és szerény életet élt. Ételben és italban nem válogatott, ezért mindig egészséges és szép volt.
<br>&nbsp;&nbsp;&nbsp;&nbsp;	
Az isteni kegyelem fényétől megvilágosítva, a szerzetesi élet szeretetgyakorlatai között a vendéglátás feladatát szerette a legjobban. Híre hallatára egy Benedek nevű ifjú kereste fel, s örökre engedelmességet ígért neki, ha a szent közösségbe felveszi őt. Példáját egy másik ifjú is követte, akit Istvánnak hívtak (Később Benedek, majd ő lett a remeték  főnöke.)
<br>&nbsp;&nbsp;&nbsp;&nbsp;
Akkor a jámbor atya a bűnbánatit tartó jelentkező felett örvendezve, a templomba sietett, hogy szokás szerint Istennek hálát adjon, és forró szívvel, nagy töredelemmel, könnyek között kérte az Urat, minden javak adományozóját: sokszorosítsa meg a  jelültek számát, és őrizze meg őket szent elhatározásukban Semmi kétség, hogy az ő érdemeiért és imádságáért maradtak állhatatosak. Rajtuk kívül még sok öreg és fiatal csatlakozott hozzájuk. Később pedig királyok, fejedelmek és bárók több országban sok monostort alapítottak. Ezeket név szerint 1263 körül írták össze.
<br>&nbsp;&nbsp;&nbsp;&nbsp;
Mint első provinciális, az Úrnak 1262. évében néhány testvér kíséretében elment IV. Orbánhoz, és kért Szent Ágoston Szabályinak engedélyezését. Azt mondják, hogy ebben Aquinói Szent Tamás is segítségére volt a pápai udvarban.
<br>&nbsp;&nbsp;&nbsp;&nbsp;
A jámbor és fáradhatatlan Özséb atya, aki az Úristent mindig engedelmesen, övéit pedig készségese szolgálta, Magyarországon több kolostort alapított. Miután sok tanítványát nevelte a szent és vallásos éltre, előre megérezve halálát, az összegyűlt testvéreknek szép buzdítást mondott, hogy „Mindenekelőtt Istent szeressék, azután pedig embertársaikat, mert legfőképp ezt a parancsot adták nekünk!” Szívükre kötötte, hogy az erények közül különösen az engedelmességet gyakorolják, mert a mennyországot csak a parancsok engedelmes megtartásával szerezhetik meg, üdvös intelmeit pedig az egybetartozás jeleként őrizzék mg szívükben.
<br>&nbsp;&nbsp;&nbsp;&nbsp;
Az imádkozó testvérektől körülvéve szép öregen tért meg őseihez. A szentkereszti monostorban temették el 1270, január 20-án.
</b>
<p><font color="#FF0000"><font size=-1>VÁLASZOS ÉNEK</font></font>
<!-- <div align=right><font color="#FF0000">_</font></div> -->
<br><b><font color="#FF0000">V.</font>
Mindenható örök Isten, Remete Szent Pál és Boldog Özséb atyánk példája szerint mindenekfelett akarunk szeretni. <font color="#FF0000">*</font> 
Téged akarunk szolgálni minden embertársunkban.</b>
<br><b><font color="#FF0000">F.</font>
Add, hogy életünk imádság és apostolkodás legyen. <font color="#FF0000">*</font> 
Téged akarunk szolgálni<!--{BEGIN:PLNE_RESP}--> minden embertársunkban<!--{END:PLNE_RESP}-->.</b>
<br><!--{END:20JAN3_cCIT2}-->

<center><b>Január 21.</b>
<p><b>SZENT ÁGNES SZŰZ ÉS VÉRTANÚ</b>
<p><font color="#FF0000">Emléknap</font></center>
<p><font color="#FF0000"><font size=-1>HIMNUSZ</font></font>
<br><!--{BEGIN:21JAN_cHYMNUS}-->
<b><p>Isteni tűznek mennyei szerelmét ontja,
<br>a testit fölülmúlva, 
<br>Ágnes szent diadallal és szűzi erővel 
<br>&nbsp;&nbsp;&nbsp;&nbsp;győzve le testét!
<p>Tündöklő lelkét szent karok fogadják
<br>csillagok fölé emelve az Égbe.
<br>Vőlegény várja szent égi lakába 
<br>&nbsp;&nbsp;&nbsp;&nbsp;tiszta aráját!
<p>Szűz! Könyörülj, hogy mindaz,
<br>aki sorsát hordva e földön győzelmed köszönti,
<br>nyerje el bűne bocsánatát
<br>&nbsp;&nbsp;&nbsp;&nbsp; és majd égi jutalmát.
<p>Békítsd az éggel az itt könyörgőket
<br> s velük s Föld Urát,az Ég Fejedelmét,
<br>hogy kegye adjon irgalmasan békét 
<br>&nbsp;&nbsp;&nbsp;&nbsp;s csendes időket!
<p>Ünneplünk, Ágnes, s a szent Égi Bárányt,
<br>ki Jegyesed már, s kegyesen szelíd,
<br>jó, aki irányít egeket és mindent
<br>&nbsp;&nbsp;&nbsp;&nbsp;s csillagok százát! Ámen.</b>
<!--{END:21JAN_cHYMNUS}-->
<br><!--{BEGIN:21JAN_cCIT2}-->
<p>
<b>Szent Ambrus püspöknek</b>
<div align=center><font color="#FF0000">(Lib. 1, cap. 2. 5. 7-9; PL 16 [edit. 1845], 189-191)</font></div>
<p>
<div align=center><i><font color="#FF0000">Büntető kínokra még gyenge, de győzelemre már érett volt</font></i></div>
<b>
<p>&nbsp;&nbsp;&nbsp;&nbsp;
Szűznek van születésnapja; érintetlenségét
  kövessük! Vértanú mennyei születésnapja van, áldozatot ajánljunk fel! Szent
  Ágnes mennyei születésnapja van. A hagyomány szerint tizenkét eves korában
  jutott a vértanúságra. Annál szörnyűbb ez a kegyetlenség, amely még e zsenge
  kornak sem irgalmazott, de mennyivel nagyszerűbb a hit ereje, amely még ebben
  a korban is tanúságot tudott tenni!
<br>&nbsp;&nbsp;&nbsp;&nbsp;
Volt-e sebezhető hely azon a gyenge kis testen? Mégis volt
  mivel legyőznie azt a kardot, amely szinte alig tudta hol megsebezni. Az ő
  korabeli lányok még a szüleik egy görbe tekintetét sem igen tudják elviselni,
  még egy tűszúrástól is sírva fakadnak, mint valami sebesüléstől.
<br>&nbsp;&nbsp;&nbsp;&nbsp;
Ő még a véres kezű hóhérok között sem fél;
  mozdulatlan állja a csikorgó láncok nehéz rángatását; odatárja egész testét a
  dühöngő hóhér kardja elé. Még azt sem tudja, mi a halál, de már kész
  elfogadni. Amikor pedig máglyára hurcolják, a lángok között Krisztusnak
  nyújtja a kezét, és győzedelmes Urunk diadaljelével szenteli meg azt a
  szentségtelen oltárt. Hiába tették nyakát és két kezét vasbilincsbe, gyenge
  tagjait semmiképpen sem tudta összeszorítani.
<br>&nbsp;&nbsp;&nbsp;&nbsp;
Újfajta vértanúság? Büntető kínokra még gyönge,
  de a győzelemre már érett volt. Alig tudott harcolni, mégis könnyen érdemelte
  ki a győzelmi koszorút. Korára való tekintettel még semmi erényt sem
  várhattak tőle, mégis mestere lett a tökéletességnek. Soha még menyasszony
  nem ment úgy a menyegzős házba, amilyen vidáman és ünnepélyes léptekkel ő
  indult a kivégzés helyére. Fejét befont haja nem koszorúzta, de fel volt
  ékesítve Krisztus számára, nem ugyan virágokkal, hanem erényeivel.
<br>&nbsp;&nbsp;&nbsp;&nbsp;
Mindenki sírt körülötte, csak az ő szeme volt
  száraz. Mindenki csodálta, hogy életét, amelyből még alig élvezett valamit,
  olyan könnyen áldozta fel, mint aki már mindent élvezett. Mindenki bámult,
  hogy már az Isten mellett tanúskodhatott, pedig koránál fogva még szava sem
  lehetett volna a bíróság előtt. Végül is elérte, hogy Isten ügyében hittek a
  szavának, pedig ember ügyében még nem hittek volna neki. Mert ami a termeszét
  erejét meghaladja, az a természet Alkotójától van.
<br>&nbsp;&nbsp;&nbsp;&nbsp;
Hogyan ijesztgette a hóhér, hátha megrémül! Hogyan
  igyekezett kedveskedéssel rábeszélni, milyen ajánlatokat tett, hogy még
  férjhez mehet! De ő így felelt: „Már az is méltánytalanság a Jegyessel
  szemben, ha más jövendőbelire várunk. Azé leszek, aki már előbb engem
  választott. Mire vársz, hóhér? Hadd pusztuljon ez a test, ha olyan szemeknek
  is tetszhet, amelyeknek én nem akarom." Odaállt, imádkozott, és
  lehajtotta fejét.
<br>&nbsp;&nbsp;&nbsp;&nbsp;
Csak láttad volna, hogyan remegett a hóhér,
  mintha ő lett volna az áldozat! Reszketett a keze, és belesápadt az arca
  annak a másik életnek az elvesztésébe, pedig ez a leány nem féltette a saját
  életét. Látjátok, ebben az egy áldozatban két vértanúság van: a tisztaságé és
  a hité. Szűz maradt, és a vértanúságot is elnyerte.
</b>
<p><font color="#FF0000"><font size=-1>VÁLASZOS ÉNEK</font></font>
<!-- <div align=right><font color="#FF0000">_</font></div> -->
<br><b><font color="#FF0000">V.</font>
Szent Ágnes
  emléknapját üljük, szenvedésére emlékezünk: <font color="#FF0000">*</font> 
Ifjúságában legyőzte a halált,
  és megtalálta az életet.</b>
<br><b><font color="#FF0000">F.</font>
Mivel egyedül az
  élet Szerzőjét szerette. <font color="#FF0000">*</font> 
Ifjúságában<!--{BEGIN:PLNE_RESP}--> legyőzte a halált, és megtalálta az életet<!--{END:PLNE_RESP}-->.</b>
<br><!--{END:21JAN_cCIT2}-->
<center><p><b>Január 22.</b>
<p><b>SZENT VINCE DIAKÓNUS ÉS VÉRTANÚ</b></center>
<br><!--{BEGIN:22JAN_cCIT2}-->
<p>
<b>Szent Ágoston beszédeiből</b>
<div align=center><font color="#FF0000">(Sermo 276, 1-2: PL 38, 1256)</font></div>
<p>
<div align=center><i><font color="#FF0000">Vince annak erejében győzött, aki legyőzte a világot</font></i></div>
<b>
<p>&nbsp;&nbsp;&nbsp;&nbsp;
„Nektek az a kegyelem jutott, hogy ne csak higgyetek Krisztusban, hanem szenvedjetek is érte“(Fil l, 29).
<br>&nbsp;&nbsp;&nbsp;&nbsp;
Elfogadta ezt Vince, a diakónus, elfogadta, és
  magáévá is tette mind a kettőt. Ha ugyanis el nem fogadja, ugyan mije volna?
  így azonban hitt Isten igéjének, és volt ereje elviselni a szenvedést is.
<br>&nbsp;&nbsp;&nbsp;&nbsp;
Senki se merítsen tehát csupán saját szívéből,
  amikor beszél; és senki se bízzék saját erejében, amikor megpróbáltatást
  szenved, mert Krisztustól van az a bölcsességünk, hogy igazságait okosan
  hirdessük, és őtőle van az az erőnk is, hogy a szenvedéseket bátran
  elviseljük.
<br>&nbsp;&nbsp;&nbsp;&nbsp;
Emlékezzünk csak vissza Krisztus Urunkra, miként figyelmezteti
  tanítványait az evangéliumban. Emlékezzünk csak vissza a vértanúk Királyára,
  hogyan szereli föl csapatait szellemi fegyverekkel, miként mutatja meg a
  harcukat, mint biztosítja nekik a segítséget, és hogyan ígéri meg jutalmukat,
  amikor tanítványainak ezt mondja: „ A világban
  üldözést szenvedtek; és hogy rémületükben megerősítse őket, hozzáfűzi: „De bízzatok, mert legyőztem a világot!“ (Jn 16, 33).
<br>&nbsp;&nbsp;&nbsp;&nbsp;
Mit csodálkozunk tehát azon, testvéreim, ha Vince győzött annak erejében, aki legyőzte a világot? „<em>A világban </em>mondja <em>üldözést
  szenvedtek“. </em>De ha e világ szorongat is benneteket, meg nem semmisít; ha
  támad is benneteket, le nem győz. A világ kétféle hadat visel Krisztus
  katonái ellen. Hízeleg, hogy megtévessze őket, és fenyeget, hogy megtörje
  őket. Ne tartsanak tehát fogva a saját élvezeteink, és meg ne rémítsen mások
  kegyetlenkedése, akkor már le is van győzve a világ.
<br>&nbsp;&nbsp;&nbsp;&nbsp;
Mindkét fronton segít Krisztus, ezért nem győzik
  le Krisztus követőjét. Ha Vince szenvedését az emberi erő határának
  szempontjából nézzük, akkor hihetetlennek tűnik, de az isteni hatalom
  oldaláról nézve nincs mit csodálkoznunk rajta.
<br>&nbsp;&nbsp;&nbsp;&nbsp;
Annyi dühödt kegyetlenség marcangolta a vértanú
  testét, és annyi fölséges nyugalom csengett ki szavából; olyan éles kínok
  hasogatták tagjait, és olyan bátorság hatotta át szavait, hogy azt
  gondolhatnánk: Vince kínzásakor másvalakit kínoztak, nem azt, aki beszélt.
<br>&nbsp;&nbsp;&nbsp;&nbsp;
És valóban, testvéreim, úgy is volt. Csakugyan
  úgy volt. Másvalaki beszélt. Evangéliumában ugyanis megígérte Krisztus ezt is
  az ő tanúságtevőinek, akiket az ilyen küzdelmekre is felkészített. Ezt mondta
  ugyanis nekik: <em>Ne törjétek előre a fejeteket, hogyan vagy mit mondjatok.
  Mert nem ti fogtok szólni, hanem Atyátok Lelke szól majd belőletek </em>(vö.
  Mt 10, 19-20).
<br>&nbsp;&nbsp;&nbsp;&nbsp;
A test tehát kínokat szenvedett, de a Szentlélek szólt belőle.
  A Szentlélek szava nemcsak az istentelenséget győzte le, hanem a gyenge embert is megerősítette.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Porov. {r}Jób 23, 11{/r}; {r}Fil 3, 8. 10{/r}</font></div>
<br><b><font color="#FF0000">V.</font>
Próbára tett engem az Úr, mint az aranyat, amely átmegy a tűzön; lábam követte nyomdokait. <font color="#FF0000">*</font> 
Megtartottam útját, nem tértem el tőle.</b>
<br><b><font color="#FF0000">F.</font>
Mindent elvetettem, hogy megismerjem Krisz­tust, és a szenvedésben is vállaljam vele a közösséget. <font color="#FF0000">*</font> 
Megtartottam útját<!--{BEGIN:PLNE_RESP}--> nem tértem el tőle<!--{END:PLNE_RESP}-->.</b>
<!--{END:22JAN_cCIT2}-->
<!-- 
breviár má: "Všetko som stratil, aby som poznal Krista a_účasť na jeho utrpení."
opravené podľa Mons. Javora na: "Všetko pokladám za stratu, aby som poznal Krista a_účasť na jeho utrpení."
-->
<p>
<b>
<center><b>Ugyanezen a napon, január 22-én </b>
<p><b>BOLDOG BATTHYÁNY-STRATMANN LÁSZLÓ CSALÁDAPA</b>
<p><font color="#FF0000">Emléknap</font></center>
<br><!--{BEGIN:22JAN2_cCIT2}-->
<p>
<b>Boldog Batthyány-Strattmann László lelki útravalója a meggyógyult betegeknek</b>
<div align=center><font color="#FF0000">(Nyisd fel szemeidet és láss.Szombathely, 1928. 15-17)</font></div>
<p>
<div align=center><i><font color="#FF0000">Az imádságról</font></i></div>
<b>
<p>&nbsp;&nbsp;&nbsp;&nbsp;
Akarsz-e megismerni egy olyan eszközt, amelynek segítségével a Jóistennél mindent elérhetsz? Ez az eszköz: az imádság.
<br>&nbsp;&nbsp;&nbsp;&nbsp;
Az imádság által részt nyerhetsz Isten mindenhatóságából. Erről Jézus biztosít bennünket: Bizony, bizony, mondom nektek... bármit kértek az Atyától az én nevemben megteszem nektek (vö. Jn 14, 12. 13).
<br>&nbsp;&nbsp;&nbsp;&nbsp;
Hiszen már ez a szó: Mi Atyánk is mutatja, hogy gyermeki szeretettel és bizalommal kell őhozzá fordulnod.
<br>&nbsp;&nbsp;&nbsp;&nbsp;
Az imádságra kivétel nélkül mindannyiunknak feltétlenül szükségünk van. Maga az Üdvözítő jelenti ki: Kérjetek és adnak nektek (Lk 11, 9). Ez nem csupán tanács, hanem parancs. Aki nem kér, az nem is kap. Erről mondja Szent Ágoston: „Az Úristen kívánja és akarja, hogy kegyelmet nyerjünk, a kegyelemben viszont csak azt részesíti, aki könyörög érte.”
<br>&nbsp;&nbsp;&nbsp;&nbsp;
Egyesek erre azt szokták mondani: „Isten úgyis tudja, mire van szükségem,” E kifogásra az a válaszom: Az apa is tudja, mi kell a gyermekének, és mi szerez neki örömet. Mégis elvárja, hogy mindezt kérje tőle. Ezáltal lesz ugyanis tudatossá a gyermekben: kitől kapta az adományokat, és kinek kell érte köszönetet mondani.
<br>&nbsp;&nbsp;&nbsp;&nbsp;
Van-e nagyobb jótevőnk, mint Isten? Neki köszönhetjük ugyanis minden testi – lelki javunkat. Ne késlekedjünk hát egészen rá hagyatkozni, ezeket a javakat tőle kérni, és értük minden nap őszinte köszönetet mondani.
<br>&nbsp;&nbsp;&nbsp;&nbsp;
Mások meg azt kifogásolják:” Sokszor imádkoztam, mégsem kaptam meg, amit kértem.” S az édesapa talán teljesíti gyermekei minden kérését? Ugye csak azt, amelyik a javukra válik.
<br>&nbsp;&nbsp;&nbsp;&nbsp;
Isten végtelenül bölcs, és az ő csodálatos rendelései, útjai kifürkészhetetlenek (vö. Róm 11, 33). Ezért nyugodtan rábízhatjuk, hogy döntse el ő: kéréseink közül mi válik a javunkra. S azt adja meg nekünk.
<br>&nbsp;&nbsp;&nbsp;&nbsp;
Imádkozzál állhatatosan! Arra ugyanis nincs ígéretünk, hogy imádságunk azonnal meghallgatásra talál. Gondolj Szent Mónikára. Ő sok-sok évig imádkozott, hogy fiának elméje megnyíljék az igazság világossága előtt. S könyörgése végül is meghallgatásra talált. Fiából lett a nagy „szent”, Ágoston.
<br>&nbsp;&nbsp;&nbsp;&nbsp;
Imádkozzál teljes bizalommal!
<br>&nbsp;&nbsp;&nbsp;&nbsp;
Az imádsághoz, sajnos nem elég nagy a szívünk. Pedig tudjuk, kis korsóba kevés víz fér bele, nagy korsóba több. A mi szívünket – hasonlattal szólva – a bizalom és reménység tágítja ki, hogy sok kegyelem férjen bele. A bizalmatlanság és reménytelenség viszont szűkíti a szívünk térfogatát és korlátozza a beléje áramló kegyelem mértékét.
<br>&nbsp;&nbsp;&nbsp;&nbsp;
Imádkozd a Miatyánkot, és gyakran gondolkozzál el az egyes szavak és kérelmek felett. Kéréseid között mindig Isten dicsősége és lelked üdvössége legyen a legfontosabb.
<br>&nbsp;&nbsp;&nbsp;&nbsp;
Ha rég nem imádkoztál jól, kérlek, fogj hozzá. Különösen is fontos az ima kísértés idején. Aki a harcban nem használja fegyverét, azt legyőzik. Márpedig a lelki harcban az imádság a legjobb fegyver, amely soha nem hagy cserben bennünket.
<br>&nbsp;&nbsp;&nbsp;&nbsp;
Imádkozzál reggel, mikor felkelsz. A tested gondozása és ápolása mellett fontos, hogy teremtő  Atyádról se feledkezzél meg. Hiszen egész nap rászorulsz az ő áldására. Ugyanilyen fontos az esti ima is. Köszönj meg Istennek minden jót, amit kaptál, és ébressz lelkedben töredelmes bánatot.
<br>&nbsp;&nbsp;&nbsp;&nbsp;
Az ima, mint a mágnes, vonzza rád és minden rászoruló emberre Isten atyai áldását.
</b>
<p><font color="#FF0000"><font size=-1>VÁLASZOS ÉNEK</font></font>
<!-- <div align=right><font color="#FF0000">{r}Kol 3, 15{/r}; {r}Gal 3, 28{/r}; {r}Zsolt 149, 1{/r}</font></div> -->
<br><b><font color="#FF0000">V.</font>
Krisztus békéje töltse be szíveteket, hiszen erre vagytok hivatva egy testben. Legyetek hálásak! <font color="#FF0000">*</font> 
Mert mindannyian eggyé lettetek Krisztus Jézusban.</b>
<br><b><font color="#FF0000">F.</font>
Új dalt énekeljetek az Úrnak, dicsérete zengjen hívei gyülekezetében. <font color="#FF0000">*</font> 
Mert mindannyian<!--{BEGIN:PLNE_RESP}--> eggyé lettetek Krisztus Jézusban<!--{END:PLNE_RESP}-->.</b>
<br><!--{END:22JAN2_cCIT2}-->


<center><p><b>Január 24.</b>
<p><b>SZALÉZI SZENT FERENC PÜSPÖK ÉS EGYHÁZTANÍTÓ</b>
<p><font color="#FF0000">Emléknap</font></center>
<br><!--{BEGIN:24JAN_cCIT2}-->
<p>
<b>Szalézi Szent Ferenc püspöknek „A jámborság útja“ című könyvéből</b>
<div align=center><font color="#FF0000">(Pars 1, Cap 3)</font></div>
<p>
<div align=center><i><font color="#FF0000">A jámborság minden életállapotban gyakorolható</font></i></div>
<b>
<p>&nbsp;&nbsp;&nbsp;&nbsp;
A világ teremtésekor megparancsolta a teremtő Isten a növényeknek, hogy mindegyik a maga faja szerint teremjen gyümölcsöt.
  A keresztényeknek „ akik az ő Egyházának az élő
  növényei“ szintén megparancsolta, hogy ki-ki a saját állása és hivatása
  szerint hozza meg a jámborság gyümölcsét.
<br>&nbsp;&nbsp;&nbsp;&nbsp;
Tehát hangoztatom: más-más módon kell a
  jámborságot gyakorolnia az előkelő embernek és a kézművesnek, a szolgának és
  a fejedelemnek, az özvegynek, a hajadonnak és a feleségnek. Sőt a jámborság
  gyakorlatainak alkalmazkodniuk kell egészen részletesen az egyes ember testi
  egészségéhez, foglalkozásához és hivatalos kötelességeihez.
<br>&nbsp;&nbsp;&nbsp;&nbsp;
Kérlek, Philotea, te magad
  mondd meg: tényleg dicséretes lenne-e, ha a püspökök olyan visszavonultan
  akarnának élni, mint a karthauzi szerzetesek; ha a házasemberek a család
  anyagi javait nem törekednének jobban gyarapítani, mint a kapucinusok; ha a
  kézműves az egész napot a templomban töltené, mint a szerzetesek; vagy
  fordítva: ha egy szerzetes minden olyan alkalommal és minden olyan esetben,
  amikor azt egy- egy embertársa szüksége megkívánná, mindig törődnék vele,
  mint ahogy az a püspök dolga? Mondd meg te magad: nemde nevetséges, rendetlen és megengedhe­tetlen lenne az ilyen
  jámborság?
<br>&nbsp;&nbsp;&nbsp;&nbsp;
Mégis gyakorta előfordul ez a tévedés, ez a
  képtelenség. Viszont az igazi és őszinte jámborság, Philotea, semmire nem
  ártalmas, sőt mindent megjavít és tökéletesít. De ha a jámborság hivatásunk és
  állásunk józan követelményeivel ellenkezik, akkor kétségtelenül hamis erény lesz.
<br>&nbsp;&nbsp;&nbsp;&nbsp;
A méhecske is úgy gyűjti magának a mézet a
  virágokból, hogy azokat nem sérti meg, hanem éppen olyan üdén és sértetlenül
  hagyja el, mint ahogy megtalálta. Az igazi jámborság még a méhecskénél is
  helyesebben cselekszik, mert nemcsak hogy nem sérti meg az egyes hivatások és
  foglalkozások követelményeit, hanem azokat még érdemesebbé és még szebbé is
  teszi.
<br>&nbsp;&nbsp;&nbsp;&nbsp;
Azt mondják, hogy ha a drágaköveket mézbe
  teszik, akkor még szebb színben tündökölnek és ragyognak, ugyanígy lesz
  kedvesebb és tökéletesebb az az ember is, aki a hivatásának megfelelő
  jámborságot gyakorolja. Az ilyen jámborság gyakorlásával ugyanis békésebb
  lesz a te életed és a családod élete is, őszintébb lesz a férj és feleség
  közti kölcsönös szeretet, hűségesebb lesz az elöljáró iránti engedelmesség,
  kellemesebb és eredményesebb lesz minden egyes foglalkozás is.
<br>&nbsp;&nbsp;&nbsp;&nbsp;
Tehát tévedés, sőt eretnekség lenne, ha a
  jámborság gyakorlását ki akarnák zárni a hadseregből, az iparosok műhelyeiből,
  a fejedelmek udvaraiból és a házasok köréből. Viszont hangoztatom, kedves
  Philotea, hogy a teljesen szemlélődő, kolostori és szerzetesi jámborságot az
  említett hivatalokban és állásokban nem lehet gyakorolni. Azonban a most
  említett háromféle jámborságon kívül van még sok másfajta is, amely igen
  alkalmas arra, hogy általa a világi életet élők is tökéletességre jussanak.
<br>&nbsp;&nbsp;&nbsp;&nbsp;
Bármilyen viszonyok között legyünk is, a tökéletes életre lehet és kell is törekednünk.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">{r:}Ef 4, 32 – 5, 1{/r}; {r}Mt 11, 29ab{/r}</font></div>
<br><b><font color="#FF0000">V.</font>
Legyetek egymás iránt jóindulatúak, könyörületesek, és bocsássatok meg egymásnak, amint Isten
  is megbocsátott nektek Krisztusban. <font color="#FF0000">*</font> 
Mint Isten kedves gyermekei, legyetek az ő követői.</b>
<br><b><font color="#FF0000">F.</font>
Vegyétek magatokra igámat, és tanuljatok tőlem, mert szelíd vagyok, és alázatos szívű. <font color="#FF0000">*</font> 
Mint Isten<!--{BEGIN:PLNE_RESP}--> kedves gyermekei, legyetek az ő követői<!--{END:PLNE_RESP}-->.</b>
<br><!--{END:24JAN_cCIT2}-->
<center><b>Január 25.</b>
<p><b>SZENT PÁL APOSTOL MEGTÉRÉSE</b>
<p><font color="#FF0000">Ünnep</font></center>
<p><font color="#FF0000"><font size=-1>HIMNUSZ</font></font>
<br><!--{BEGIN:25JAN_cHYMNUS}-->
<b><p>Bajok súlyától görnyedünk
<br>Szent Pál, ma hozzád fordulunk,
<br>ki mennyből bőven adsz nekünk
<br>üdvünkhöz biztos zálogot.
<p>Mert boldog láng gyújtott fel úgy
<br>Isten szerelmének heve,
<br>hogy azt öleld oltalmazón,
<br>kit gyűlöltél, mint üldöző.
<p>Szerettél egykor, s hogy miként
<br>emlékezz, kérünk, arra most,
<br>s belénk, gyengékbe onts reményt,
<br>az ég kegyelmet hozd nekünk.
<p>Imádra nyíljék sok virág,
<br>a romlatlan jóság tövén,
<br>melyet nem tép ki pártviszály,
<br>sem tévesztés meg nem sebez.
<p>Te mennynek kedves áldozat,
<br>népek szerelme s fénye vagy,
<br>mint nagy szószólót kér szavunk:
<br>Szent Pál, te légy a pártfogónk!
<p>A Háromságnak zengje most 
<br>dicsőségét szavunk, 
<br>fejünkre ő fonjon babért 
<br>a jó harcunk után, veled. Ámen.</b>
<!--{END:25JAN_cHYMNUS}-->
<br><b><font color="#FF0000">Ant. 1</font><!--{BEGIN:25JAN_cANT1}-->Ki vagy te, Uram? Én vagyok Jézus, akit te üldözöl. Nehéz neked az ösztöke ellen rugdalóznod.<!--{END:25JAN_cANT1}--></b>
<br><b><font color="#FF0000">Ant. 2</font><!--{BEGIN:25JAN_cANT2}-->Ananiás, menj, és keresd meg Sault: nézd, imádkozik. Eszközömül választottam, hogy megismertesse nevemet a pogány népekkel, a királyokkal és Izrael fiaival.<!--{END:25JAN_cANT2}--></b>
<br><b><font color="#FF0000">Ant. 3</font><!--{BEGIN:25JAN_cANT3}-->Pál hamarosan hirdetni kezdte a zsinagógák­ban a zsidóknak, hogy Jézus a Messiás.<!--{END:25JAN_cANT3}--></b>
<!--{BEGIN:25JAN_cRESP}-->
<b><font color="#FF0000">V.</font>
Könyörületes az Úr, és jóságos, <br><font color="#FF0000">F.</font>
Hosszan tűrő, és nagy irgalmú.</b>
<!--{END:25JAN_cRESP}-->

<!-- skoro to isté čítanie: OCR5POc_CIT1 == 29JUN_cCIT1 (podmnožina: 25JAN_cCIT1) -->
<br><!--{BEGIN:25JAN_cCIT1}-->
<p>
<b>Szent Pál apostolnak a galatákhoz írt leveléből</b>
<div align=right><font color="#FF0000">{r:}Gal1, 11-24{/r}</font></div>
<p>
<div align=center><i><font color="#FF0000">Isten kinyilatkoztatta bennem a Fiát, hogy hirdessem a pogányoknak</font></i></div>
<b>
<p>&nbsp;&nbsp;&nbsp;&nbsp;
Biztosítalak benneteket, testvérek, hogy az
  általam hirdetett evangélium nem embertói való. Hiszen nem embertói kaptam
  vagy tanultam, hanem Jézus Krisztus kinyilatkoztatásából. Hallhattátok már, hogy azelőtt mint zsidó, milyen magatartást tanúsítottam;
  könyörtelenül üldöztem az Isten egyházát, és a romlására törtem. A zsidó
  vallásosságban számos fajtámbeli kortársamat felülmúltam, mert vakbuzgó
  követője voltam atyáim hagyományainak. De amikor tetszett annak, aki már születésemtől
  fogva kiválasztott, és kegyelmével meghívott, hogy kinyilatkoztassa bennem a
  Fiát, hogy hirdessem a pogányoknak, nem hallgattam a testre és a vérre, és
  Jeruzsálembe sem mentem föl apostolelődeimhez, hanem elmentem Arábiába, majd
  ismét visszatértem Damaszkuszba.
<br>&nbsp;&nbsp;&nbsp;&nbsp;
Három év múltán azután
  fölmentem Jeruzsálembe, hogy megismerkedjem Péterrel, s nála maradtam tizenöt
  napig. Más apostolt nem is láttam, csali Jakabot, az Úr testvérét. Amit itt
  írok, Isten előtt mondom, nem hazugság. Azután elmentem Szíria és Kilikia tartományba.
  Júdea Krisztusban hívő egyházai tehát személyesen nem ismertek meg. Csak
  hallomásból tudták rólam: aki valamikor üldözött bennünket, most hirdeti a
  hitet, amelynek azelőtt a romlására tört. És magasztalták értem az Istent.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">{r:}Gal 1, 11b-12{/r}; {r:}2 Kor 11, 10a. 7b{/r}</font></div>
<br><b><font color="#FF0000">V.</font>
Az általam hirdetett evangélium nem embertől való. <font color="#FF0000">*</font> 
Hiszen nem embertől kaptam, hanem Jézus Krisztus kinyilatkoztatásából.</b>
<br><b><font color="#FF0000">F.</font>
Krisztus igazságára mondom: Isten evangéliumát hirdettem köztetek. <font color="#FF0000">*</font> 
Hiszen nem<!--{BEGIN:PLNE_RESP}--> embertől kaptam, hanem Jézus Krisztus kinyilatkoztatásából<!--{END:PLNE_RESP}-->.</b>
<br><!--{END:25JAN_cCIT1}-->
<br><!--{BEGIN:25JAN_cCIT2}-->
<p>
<b>Aranyszájú Szent János püspök szentbeszédeiből</b>
<div align=center><font color="#FF0000">(Hom. 2 de laudibus sancti Pauli: PG 50, 477-480)</font></div>
<p>
<div align=center><i><font color="#FF0000">Pál mindent elviselt Krisztus szeretetéért</font></i></div>
<b>
<p>&nbsp;&nbsp;&nbsp;&nbsp;
Nem volt még senki, akiben úgy megmutatkozott volna, mint Pál apostol
  személyében, hogy mi is az ember, milyen nemes a mi természetünk, és mekkora
  erények hordozójává is lehet. Mindennap nagylelkűbb lett, mindennap új erőre
  kapott. Új kockázatokkal szembenézve újult kedvvel
  vállalta azokat. Erre célzott, amikor kijelentette: <em>Elfelejtem, ami mögöttem van, és nekilendülök annak, ami előttem van </em>(Fil
  3, 13). Amikor pedig a halálát közeledni látta, arra biztatta övéit, hogy
  vegyenek részt az ő nagy örömében: <em>Örüljetek hát ti is, örüljetek velem! </em>(Fil
  2, 18.) Amikor veszedelmek leselkednek rá, bántalmazásokat kell elviselnie,
  és mindenféle megaláztatás éri, megint csak ujjong, és így ír a
  korintusiakhoz: <em>Kedvem telik a gyengeségben, gyalázatban, üldöztetésben</em>
  (2 Kor 12, 10). Mindezeket a megigazulás eszközeinek tartotta,
  rámutatva, hogy ebből meríti a legnagyobb hasznot.
<br>&nbsp;&nbsp;&nbsp;&nbsp;
Ezért, amikor ellenségei mindenfelől
  szorongatják, minden támadásuk alkalom neki a győzelemre. Amikor mindenütt
  megkorbácsolják, bántalmazzák, szidalmazzák, ő mintegy diadalmenetnek tekinti
  ezt, állandóan győzelmet ünnepel, dicsőségének tartja, és szívből hálálkodik
  Istennek: <em>Hála legyen Istennek, aki mindig győzelemre segít minket </em>(2
  Kor 2, 14). Hogy az ige hir­detéséért megszégyenítették és bántalmazták? Ezt
  ő jobban kereste, mint mi a megtiszteltetést. A halált pedig sóvárgóbban
  kívánta, mint mi az életet, a szegénységet inkább akarta, mint mi a
  gazdagságot, a fáradalmakat jobban kereste, mint mások a munka utáni
  pihenést. Semmitől sem félt, csak attól az egytől menekült, hogy megbántsa
  Istent. Mint ahogyan nem is vágyódott semmi másra, csak arra, hogy mindig
  Isten tetszésére legyen.
<br>&nbsp;&nbsp;&nbsp;&nbsp;
Mert mindent felülmúló érték gyanánt hordozta
  szívében a Krisztus iránti szeretetet. Ezért meg volt győződve arról, hogy
  ennek birtokában ő boldogabb mindenkinél, enélkül viszont semmiféle
  uralkodásban, fejedelmi méltóságban sem kívánkozott volna részesülni. Ennek a
  szeretetnek birtokában viszont inkább akart volna az utolsók, sőt a börtönben
  levők közé tartozni, mint ennek hiányával a legfőbbek és köztiszteletben
  állók között lenni.
<br>&nbsp;&nbsp;&nbsp;&nbsp;
Ha ettől a szeretettől megfosztják, az a
  gyötrelmek gyötrelme lett volna számára, a pokol, az igazi büntetés, a
  végtelen és elviselhetetlen szenvedés.
<br>&nbsp;&nbsp;&nbsp;&nbsp;
Persze, a gyönyörűsége is ez a Krisztus-szeretet
  volt; ez lett számára az élet, a világ, az angyali állapot, a jelen és a
  jövő, a királyság, az ígéret és felmérhetetlen érték. A Krisztus-szereteten
  kívül semmi sem jelentett neki szomorúságot vagy örömet. Mindazt, ami e
  világon van, nem tekintette sem kellemetlennek, sem kellemesnek.
<br>&nbsp;&nbsp;&nbsp;&nbsp;
Annyiba vette ő az egész világot, mint a rothadó
  füvet. A zsarnokokat és a dühtől lihegő népeket pedig kellemetlenkedő
  szúnyogoknak tartotta.
<br>&nbsp;&nbsp;&nbsp;&nbsp;
Ha egyszer valamit Krisztusért szenvedhetett,
  akkor már a halált, a sok fenyítést és az ezernyi kínzást is csak
  gyerekjátéknak tartotta.</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">{r}1 Tim 1, 13b-14{/r}; {r}1 Kor 15, 9b{/r}</font></div>
<br><b><font color="#FF0000">V.</font>
Isten megkönyörült rajtam, mivel hitetlenségemben tudatlanul cselekedtem. <font color="#FF0000">*</font> 
Valósággal elárasztott az Úr kegyelme a Krisztus Jézusban való hittel és az iránta való szeretettel.</b>
<br><b><font color="#FF0000">F.</font>
Arra sem vagyok méltó, hogy apostolnak hívjanak, hiszen üldöztem az Isten egyházát. <font color="#FF0000">*</font> 
Valósággal elárasztott<!--{BEGIN:PLNE_RESP}--> az Úr kegyelme a Krisztus Jézusban való hittel és az iránta való szeretettel<!--{END:PLNE_RESP}-->.</b>
<br><!--{END:25JAN_cCIT2}-->

<center><p><b>Január 26.</b>
<p><b>SZENT TIMÓTEUS ÉS SZENT TITUSZ PÜSPÖK</b>
<p><font color="#FF0000">Emléknap</font></center>
<br><!--{BEGIN:26JAN_cCIT2}-->
<p>
<b>Aranyszájú Szent János püspök szentbeszédeiből</b>
<div align=center><font color="#FF0000">(Hom. 2 de laudibus sancti Pauli: PG 50, 477-480)</font></div>
<p>
<div align=center><i><font color="#FF0000">A jó harcot megsarcoltam</font></i></div>
<b>
<p>&nbsp;&nbsp;&nbsp;&nbsp;
Pál apostol a börtönben is úgy volt, mintha
  magában az égben lakott volna; a sebeket és korbácsütéseket nagyobb örömmel
  fogadta, mint mások a versenyeken szerzett díjakat. A szenvedést sem szerette
  kevésbé, mint a kitüntetéseket, hiszen kitüntetésnek tartotta a szenvedéseit.
  Ezért is nevezte azokat a kegyelem aján­dékainak, így értsd, amit mond: <em>elköltözni
  és Krisztussal lenni </em>(Fil 1, 23), a jutalma volt, viszont megmarad ­ ni a testben, a harcot jelentette számára. De
  Krisztusért mégis inkább ezt választja, mint amazt, és kijelenti, hogy a harc
  szükségesebb.
<br>&nbsp;&nbsp;&nbsp;&nbsp;
Itt a földön Krisztustól eltaszítottnak lenni
  harcot és gyötrelmet jelentett. Sőt többet, mint harcot, és többet, mint
  akármilyen gyötrelmet. Krisztussal lenni pedig a legnagyobb jutalom volt. Pál
  mégis inkább amazt választotta Krisztusért, mint emezt.
<br>&nbsp;&nbsp;&nbsp;&nbsp;
Talán azt mondhatná most valaki: "De Pál azt
  írta, hogy mindez édes volt neki Krisztus miatt.&quot; Hát azt én is állítom,
  hogy ami minket elcsüggeszt, az neki nagy
  gyönyörűséget szerzett. És miért emlegetem én mégis
  a veszedelmeket és a mindenféle nyomorúságot? Azért, mert Pál szakadatlan
  nagy levertségben élt, ezért mondta: <em>Ki gyönge, hogy én ne volnék gyönge?
  Ki botránkozik meg, hogy én ne égnék?</em> (2 Kor 11, 29)
<br>&nbsp;&nbsp;&nbsp;&nbsp;
Titeket pedig arra kérlek, hogy ne csalt
  csodáljátok, hanem kövessétek is az erénynek ezt a példaképét, mert csak így
  részesülhetünk vele együtt az ő győzelmi koszorúiban.
<br>&nbsp;&nbsp;&nbsp;&nbsp;
Csodálkozol, amikor azt mondom, hogy ugyanazért
  a teljesítményedért ugyanazt a jutalmat érheted el, mint Pál? Őt magát
  halljad, mert ezt mondja: <em>A jó harcot megharcoltam, a pályát
  végigfutottam, hitemet megtartottam. Készen vár az igazság győzelmi
  koszorúja, amelyet azon a napon megad nekem az Úr, az igazságos bíró, de
  nemcsak nekem, hanem mindenkinek, aki örömmel várja eljövetelét</em> (2 Tim
  4, 7). Látod tehát, hogyan hív ugyanabba a közös dicsőségbe mindannyiunkat?
<br>&nbsp;&nbsp;&nbsp;&nbsp;
Mivel pedig mindenkire ugyanaz a dicsőséges koszorú
  vár, iparkodjunk mindnyájan, hogy érdemessé legyünk e megígért jutalomra. De ne csak teljesítménye nagyságát és
  kiválóságát nézzük, hanem lelki készségét és erős elhatározását is, amellyel
  oly nagy érdemet szerzett. Lássuk meg azt is, hogy ugyanolyan ember volt,
  mint mi, és hogy minden terén osztozott természetünkben, így azután majd azt is meglátjuk, hogy ami tényleg nagyon
  nehéz, az a mi számunkra is majd könnyű lesz, s nem lesz elviselhetetlen, és
  akik e rövid földi életünkben szenvedünk, majd mi is azt a hervadhatatlan és
  örök győzelmi koszorút hordjuk a mi Urunk, Jézus Krisztus kegyelméből és
  irgalmából. Neki legyen dicsőség és hatalom most és mindenkor, és
  mindörökkön-örökké. Ámen.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">{r}1 Tim 6, 11-12a{/r}; {r}Tít 2, 1{/r}</font></div>
<br><b><font color="#FF0000">V.</font>
Te, Isten embere, törekedjél igazságos lelkületre, életszentségre, hitre, szeretetre, türelemre
  és szelídségre. <font color="#FF0000">*</font> 
Vívd meg a hit jó harcát, szerezd meg az örök életet!</b>
<br><b><font color="#FF0000">F.</font>
Azt hirdesd, ami az üdvös tanításnak megfelel. <font color="#FF0000">*</font> 
Vívd meg<!--{BEGIN:PLNE_RESP}-->  a hit jó harcát, szerezd meg az örök életet<!--{END:PLNE_RESP}-->.</b>
<br><!--{END:26JAN_cCIT2}-->

<center><p><b>Január 27.</b>
<p><b>MERICI SZENT ANGÉLA SZŰZ</b></center>
<br><!--{BEGIN:27JAN_cCIT2}-->
<p>
<b>Merici Szent Angéla szűz Lelki végrendeletéből</b>
<div align=center><font color="#FF0000">_</font></div>
<p>
<div align=center><i><font color="#FF0000">Isten a mindenséget üdvösen igazgatja</font></i></div>
<b>
<p>&nbsp;&nbsp;&nbsp;&nbsp;
Kedves Anyák és Nővérek Jézus Krisztusban!
<br>&nbsp;&nbsp;&nbsp;&nbsp;
Először is arra törekedjetek minden erőtökkel és
  jó szándékotokkal, hogy Isten segítségével olyan jó elhatározásra jussatok,
  hogy egyedül az Isten szeretetétől és a lelkek üdvözítésére való buzgóságtól
  vezetve teljesítsétek minden nevelő munkátokat és fáradozásotokat
<br>&nbsp;&nbsp;&nbsp;&nbsp;
Mert egyedül csak e kettős szeretetben gyökerező
  és erre támaszkodó munka és fáradozás hoz majd jó és üdvösséget
  biztosító gyümölcsöket, hiszen Üdvözítőnk is ezt mondja: <em>Nem hozhat a jó
  fa rossz gyümölcsöt </em>(Mt. 7, 18).
<br>&nbsp;&nbsp;&nbsp;&nbsp;
Azt mondja: a jó fa, azaz a jó szív, a
  szeretettől égő lélek csak jó és szent gyümölcsöt fog teremni, amint Szent
  Ágoston is mondja: <em>Szeress, és tégy, amit akarsz!</em>
<br>&nbsp;&nbsp;&nbsp;&nbsp;
Vagyis: ha megvan bennünk a szeretet és a
  jóakarat, bármit tehetünk! Szinte azt lehetne mondani: <em>A szeretet nem
  vetkezhet </em>(vö. l Kor 13, 8).
<br>&nbsp;&nbsp;&nbsp;&nbsp;
Kérlek is titeket, hogy viseljétek gondját
  minden rátok bízott leánynak! Mindegyik legyen szinte a szívetekbe vésve: ne
  csak a nevüket ismerjétek, hanem életkörülményeiket is. Nem lesz ez nehéz
  feladat, ha igazán egész szívből szeretitek őket.
<br>&nbsp;&nbsp;&nbsp;&nbsp;
Ugye, az igazi anyák szívükön viselik minden
  egyes gyermekük életét, akárhány gyermekük legyen is? Soha el nem feledkeznek
  egyikükről sem: mert igazán szeretik őket. Sőt: talán azt is el lehet
  mondani, hogy minél több gyerekük van, annál inkább törődnek mindegyikkel. Ti
  lelki anyáik vagytok nekik, tehát nektek még inkább így kell cselekednetek,
  hiszen a lelki szeretet nagyobb, mint a vérségi kötelék.
<br>&nbsp;&nbsp;&nbsp;&nbsp;
Ha tehát, kedves Anyák, ezeket a leányaitokat iga­zán és őszintén szeretitek, az nem is képzelhető másképp,
  mint hogy valamennyit és mindegyiket külön-külön is jól ismeritek, és a szívetekbe zárjátok.
<br>&nbsp;&nbsp;&nbsp;&nbsp;
Még arra is kérlek, hogy vezessétek őket
  szeretettel, szerényen és barátsággal, semmiképpen sem zsarnokoskodva és
  keménységgel. Úgy illik, hogy mindig mindegyikhez kedvesek legyetek, amint a
  mi Urunk is mondta: <em>Tanuljatok tőlem, mert szelíd vagyok, és alázatos
  szívű </em>(Mt 11, 29). Utánozzátok a jó Istent, akiről azt olvassuk, hogy <em>a
  mindenséget üdvösen igazgatta </em>(Bölcs 8, 1). Jézus pedig még azt is
  mondja: <em>Az én igám édes, és az én terhem könnyű </em>(Mt 11, 30).
<br>&nbsp;&nbsp;&nbsp;&nbsp;
Legyetek hát mindenkihez kedvesek, és ügyeljetek
  arra, nehogy erőszakkal akarjátok megvalósítani azt, amit parancsoltok. Isten
  ugyanis szabadságot adott mindenkinek, és ezért ő senkit sem kényszerít, csak
  hív, biztat és bátorít. Ha pedig alkalomadtán mégis szigorúnak kell lennetek,
  mert így kívánja a leányok helyzete és jól felfogott java, akkor ebben is a
  szeretet és a lelkekért való buzgóság vezessen benneteket.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">{r}Ef 5, 8b-9{/r}; {r}Mt 5, 14a. 16a{/r}</font></div>
<br><b><font color="#FF0000">V.</font>
Ti világosság vagytok az Úrban. Éljetek úgy, mint a világosság fiai.  <font color="#FF0000">*</font> 
A világosság gyümölcse csupa jóság, igazságosság és egyenesség.</b>
<br><b><font color="#FF0000">F.</font>
Ti vagytok a világ világossága. Világosságtok világítson az embereknek! <font color="#FF0000">*</font> 
A világosság<!--{BEGIN:PLNE_RESP}--> gyümölcse csupa jóság, igazságosság és egyenesség<!--{END:PLNE_RESP}-->.</b>
<br><!--{END:27JAN_cCIT2}-->
<center><b>Január 28.</b>
<p><b>AQUINÓI SZENT TAMÁS ÁLDOZÓPAP ÉS EGYHÁZTANÍTÓ</b>
<p><font color="#FF0000">Emléknap</font></center>
<br><!--{BEGIN:28JAN_cCIT2}-->
<p>
<b>Aquinói Szent Tamás áldozópap rövid szentbeszédeiből</b>
<div align=center><font color="#FF0000">(Collatio 6 super <i>Credo in Deum</i>)</font></div>
<p>
<div align=center><i><font color="#FF0000">Minden erényre példát ad, a kereszt</font></i></div>
<b>
<p>&nbsp;&nbsp;&nbsp;&nbsp;
Miért kellett az Isten Fiának értünk szenvednie?
  Nagy szükség volt erre. Két okot is fel lehet hozni: először, hogy bűneinktől
  megváltson, másodszor, hogy saját példájával tanítson meg minket, miként kell
  élnünk.
<br>&nbsp;&nbsp;&nbsp;&nbsp;
Ami a megváltásunkat illeti, Krisztus szenvedése váltott meg bennünket attól, amit bűneinkért megérdemeltünk volna.
<br>&nbsp;&nbsp;&nbsp;&nbsp;
De nem kisebb jelentőségű az sem, amit
  példaadása jelent nekünk. Krisztus szenvedése ugyanis megújította egész
  életünket. Aki ugyanis tökéletes akar lenni, az vesse meg azt, amit Krisztus
  megvetett a kereszten, és vágyódjék arra, amire Krisztus vágyott. Mert minden
  erényre példát ad a kereszt.
<br>&nbsp;&nbsp;&nbsp;&nbsp;
Gondoljunk csak a szeretetben való példaadásra: <em>Senki
  sem szeret jobban, mint az, aki életét adja barátaiért </em>(Jn 15, 13). Ezt
  tette Krisztus a keresztfán. Ha tehát ő életét adta értünk, akkor semmi
  szenvedés nem lehet nehéz, amit őérte vállalunk.
<br>&nbsp;&nbsp;&nbsp;&nbsp;
Vagy gondoljunk a türelemben való példaadásra,
  erről szintén a kereszt tanúskodik kiváló módon. A tü­relem két szempontból
  is értékes: vagy úgy, hogy valaki súlyos szenvedéseket türelmesen visel el,
  vagy pedig úgy, hogy elfogadja azt is, amit el lehetne hárítani, de nem tér
  ki előle. Krisztus türelemmel viselte el a legnagyobb szenvedést is a
  keresztfán, mert <em>amikor szenvedett, nem fenyegetőzött </em>(l Pét 2, 23);
  <em>mint a juhot, úgy vitték feláldozni, és nem nyitotta szóra ajkát </em>(vö.
  ApCsel 8, 32). Krisztus türelmes kitartása a kereszten csodálatraméltó! Mi
  tehát <em>fussuk meg kitartással az előttünk levő pályát. Emeljük
  tekintetünket a bit szerzőjére és bevégzőjére, Jézusra, aki a rá váró öröm
  helyett elszenvedte a keresztet, és nem törődött a gyalázattal </em>(Zsid 12, 2).
<br>&nbsp;&nbsp;&nbsp;&nbsp;
Ha az alázatosság példáját keresed: nézz a keresztre, mert Jézus, Isten létére, vállalta, hogy Poncius Pilátus elítélje, és meghaljon.
<br>&nbsp;&nbsp;&nbsp;&nbsp;
Ha az engedelmességre keresel példát, kövesd
  azt, aki engedelmes volt Atyjának mindhalálig: <em>Ahogy egy embernek </em>(azaz
  Ádámnak) <em>engedetlensége miatt mindnyájan bűnössé váltak, ugyanúgy egynek
  engedelmességéért meg is igazultak </em>(Róm 5, 19).
<br>&nbsp;&nbsp;&nbsp;&nbsp;
Ha a földiek megvetésére keresel példát, kövesd
  azt, <em>aki a Királyok Királya és az Urak Ura </em>(l Tim 6, 15), <em>akiben
  a bölcsesség és tudomány minden kincse rejlik </em>(Kol 2, 3), de mégis
  eltűrte, hogy mezítelen legyen a kereszten, hogy kigúnyolják, leköpdössék,
  összeverjék, tövissel koronázzák, aztán ecettel és epével itassák.
<br>&nbsp;&nbsp;&nbsp;&nbsp;
Te se áhítozz hát díszes ruhákra és gazdagságra,
  hiszen <em>elosztották maguk közt ruháimat </em>(vö. Mt 27, 35). Ne törekedj
  arra, hogy tiszteljenek, hiszen ő gúnyt és verést szenvedett! Ne törekedj magas
  rangokra, hiszen <em>tövisből koszorút fontak, és fejére tették </em>(vö. Mk
  15, 17). Ne törekedjél élvezetekre, hiszen <em>szomjúságomban ecettel itattak
  </em>(Zsolt 68, 22).
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">{r}Bölcs 7, 7-8; 9, 17{/r}</font></div>
<br><b><font color="#FF0000">V.</font>
Könyörögtem, és megkaptam az okosságot; esdekeltem, és leszállt rám a bölcsesség lelke. <font color="#FF0000">*</font> 
Többre becsültem a jogarnál és a trónnál, és hozzá mérten semminek tartottam a gazdagságot.</b>
<br><b><font color="#FF0000">F.</font>
Ki ismerte föl valaha is akaratodat, Uram, ha te nem adtál neki bölcsességet, és nem küldted el a magasból Szent Lelkedet? <font color="#FF0000">*</font> 
Többre becsültem<!--{BEGIN:PLNE_RESP}--> a jogarnál és a trónnál, és hozzá mérten semminek tartottam a gazdagságot<!--{END:PLNE_RESP}-->.</b>
<br><!--{END:28JAN_cCIT2}-->
<center><p><b>Január 31.</b>
<p><b>BOSCO SZENT JÁNOS ÁLDOZÓPAP</b>
<p><font color="#FF0000">Emléknap</font></center>
<br><!--{BEGIN:31JAN_cCIT2}-->
<p>
<b>Bosco Szent János áldozópap levelezéséből</b>
<div align=center><font color="#FF0000">(Epistolario, Torino 1959, 4, 201-203)</font></div>
<p>
<div align=center><i><font color="#FF0000">Mindenkor szeretettel munkálkodtam</font></i></div>
<b>
<p>&nbsp;&nbsp;&nbsp;&nbsp;
Ha azt akarjuk, hogy meglássák rajtunk az
  emberek, hogy mi a növendékeink örök boldogságáért fáradozunk, és őket a
  sajátos feladataik teljesítésére tanítjuk meg, akkor mindenekelőtt szükséges,
  hogy sohase feledkezzetek meg arról, hogy ti e szeretett ifjak szüleit
  helyettesítitek. Ezekért az ifjakért mindenkor
  szeretettel munkálkodtam, tanultam, és teljesítettem papi szolgálatomat, de
  nemcsak én magam, hanem az egész Szalézi Társaság is.
<br>&nbsp;&nbsp;&nbsp;&nbsp;
Rövidnek éppen nem mondható eddigi életemben,
  fiacskáim, hányszor meg kellett győződnöm e nagyszerű igazságról! Könnyebb
  dolog valakire megharagudni, mint őt elviselni; könnyebb a gyermeket
  megfenyíteni, mint őt meggyőzni; sőt, nyíltan megmondom: türelmetlenségünkben
  és önkényeskedve kényelmesebb dolog a makacsokat büntetgetni, mint határozott
  és nyájas türelmünkkel őket megjavítani.
<br>&nbsp;&nbsp;&nbsp;&nbsp;
Hadd ajánljam figyelmetekbe Szent Pálnak azt a
  szerető magatartását, amelyet a hitújoncokkal szemben tanúsított. Ez a
  szeretet őt gyakran könnyekre fakasztotta, s arra serkentette, hogy
  könyörögjön is nekik, amikor úgy tapasztalta, hogy kevésbé tanulékonyak, és
  az ő szeretetének ellenszegülnek.
<br>&nbsp;&nbsp;&nbsp;&nbsp;
Vigyázzatok arra, nehogy olyannak tartsanak
  benneteket az emberek, mint akiket a megtorlás indulata vezérel. Nehéz dolog ugyanis
  a büntetésben megőrizni a léleknek azt a következetes nyugalmát, amelyre
  azért van szükség, nehogy azzal gyanúsítsanak bennünket, hogy csak
  tekintélyünk fitogtatása miatt cselekszünk, vagy hogy indulatunkat szabadjára
  engedjük.
<br>&nbsp;&nbsp;&nbsp;&nbsp;
Tekintsük fiainkat azoknak, akik fölött
  valamelyes hatalmat kell gyakorolnunk. Legyünk inkább szolgálatukra, miként
  Jézus, aki azért jött, hogy engedelmeskedjék, és nem azért, hogy uralkodjék;
  szégyelljük magunkat bármi uralkodni vágyás miatt! Ne uralkodjunk hát
  fölöttük, hanem inkább arra törekedjünk, hogy jobban szolgáljuk őket.
<br>&nbsp;&nbsp;&nbsp;&nbsp;
Ilyen volt Jézus magatartása is az apostolokkal
  szemben. Elviselte őket, mint tudatlanokat és faragatlanokat, sőt mint
  kishitűeket is, és a bűnösökhöz is olyan jósággal és meghitt szeretettel
  közeledett, hogy ezen egyesek csodálkoztak, mások pedig megbotránkoztak
  miatta, és ismét másokban pedig azt a bizalmat keltette, hogy kérjék Istentől
  bűneik bocsánatát. Ezért hagyta meg nekünk parancsban, hogy szelídek és
  alázatos szívűek legyünk.
<br>&nbsp;&nbsp;&nbsp;&nbsp;
A mi gyermekeink ezek! Tehát ha hibáikat javítani akarjuk, tegyünk félre minden haragot, vagy legalábbis mérsékeljük azt annyira, mintha egészen kiirtottuk volna.
<br>&nbsp;&nbsp;&nbsp;&nbsp;
Ne legyen felindulás a szívünkben, ne legyen
  megvető tekintet a szemünkben, sem gyalázkodó szó ajkunkon, hanem legyünk
  irgalmasok minden adott helyzetben, a jövőre nézve pedig tudjunk remélni a
  javulásban, mint ahogyan az olyan igazi atyákhoz illik, akik a fiák igazi
  megjavítására és jobbá tételére törekszenek.
<br>&nbsp;&nbsp;&nbsp;&nbsp;
Az igen nehéz helyzetekben pedig tartsuk előbbre
  valónak azt, hogy esedezve és alázatosan kérjük az Istent, és ne mennydörgő
  szavak áradatát zúdítsuk a vétkesre, hiszen ez csak kárára lesz mindannak,
  aki csak hallja, és magát a vétkest sem javítja meg.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">{r}Mk 10, 13-14{/r}; {r}Mt 18, 5{/r}</font></div>
<br><b><font color="#FF0000">V.</font>
Kisgyerekeket hoztak Jézushoz, hogy tegye rájuk a kezet. De a tanítványok elutasították őket.
  Amikor Jézus észrevette, helytelenítette: <font color="#FF0000">*</font> 
Hagyjátok, hadd jöjjenek hozzám a kicsinyek, ne akadályozzátok őket, hisz ilyeneké az Isten országa.</b>
<br><b><font color="#FF0000">F.</font>
Aki befogad egy ilyen gyereket a nevemben, engem fogad be. <font color="#FF0000">*</font> 
Hagyjátok<!--{BEGIN:PLNE_RESP}--> hadd jöjjenek hozzám a kicsinyek, ne akadályozzátok őket, hisz ilyeneké az Isten országa<!--{END:PLNE_RESP}-->.</b>
<br><!--{END:31JAN_cCIT2}-->
</body>
</html>
