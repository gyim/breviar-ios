<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title> 103. zsoltár – I.</title>
</head>
<body>

<!--{BEGIN:ZALM104_I}-->
<center><b><span class="red"> 103. zsoltár</span></b><br>
<span class="red">Himnusz a teremtõ Istenhez</span></center>
<p><i>Mindenki, aki Krisztusban van, új teremtmény. A régi megszûnt, és valami új valósult meg </i> (2 Kor 5, 17).</p>
<center><p><b><span class="red">I.</span></b></center>
<p><b>
Mondj áldást, lelkem, az Úrnak: *<br>
&nbsp;&nbsp;&nbsp; csodálatos a te nagyságod, Uram, Istenem!<br>
Fölséget és pompát öltöttél magadra, *<br>
&nbsp;&nbsp;&nbsp; a fényesség a te palástod.<br>
<br>
Kifeszíted az eget, mint egy sátort, *<br>
&nbsp;&nbsp;&nbsp; vizek fölött áll a palotád.<br>
Fölszállsz a felhõk fogatára, *<br>
&nbsp;&nbsp;&nbsp; és a szelek szárnyán utazol.<br>
Követségbe küldöd a szélvihart, *<br>
&nbsp;&nbsp;&nbsp; és teneked szolgál a lobogó villám.<br>
<br>
Szilárd alapokra ágyaztad a földet, *<br>
&nbsp;&nbsp;&nbsp; nem fog az sohasem meginogni.<br>
Az õstenger köntösként takarta, *<br>
&nbsp;&nbsp;&nbsp; vizek borították még a hegyeket is.<br>
<br>
Ám feddõ szavadra megfutottak, *<br>
&nbsp;&nbsp;&nbsp; félve menekültek mennydörgõ hangod elõl.<br>
Magasba szöktek a hegyek, behorpadtak a völgyek *<br>
&nbsp;&nbsp;&nbsp; ott, ahol kijelölted helyüket.<br>
Határt vontál eléjük, és át nem lépik azt, *<br>
&nbsp;&nbsp;&nbsp; nem nyelik el újra a föld színét.<br>
<br>
Patakokba gyûjtöd a forrásvizeket, *<br>
&nbsp;&nbsp;&nbsp; ott csörgedeznek a hegyek között.<br>
Belõlük isznak a mezõ vadjai, *<br>
&nbsp;&nbsp;&nbsp; szomjukat oltják az állatok.<br>
Partjukon fészkelnek a dalos madarak, *<br>
&nbsp;&nbsp;&nbsp; az ágak közt énekük hangzik.</p></b>
<!--{END:ZALM104_I}-->

<!--{BEGIN:ZALM104_II}-->
<center><b><span class="red">II.</span></b></center>
<p><b>
A hegyeket égi palotádból öntözöd, *<br>
&nbsp;&nbsp;&nbsp; alkotásod gyümölcsével jól tartod a földet.<br>
Füvet sarjasztasz az állatoknak, *<br>
&nbsp;&nbsp;&nbsp; és növényeket az ember hasznára,<br>
hogy kenyeret teremjen a föld, *<br>
&nbsp;&nbsp;&nbsp; és bort, hadd vigadjon tõle az emberi szív.<br>
Olajjal örömet derítesz az arcra, *<br>
&nbsp;&nbsp;&nbsp; a kenyér meg erõt önt az ember szívébe.<br>
<br>
Teleisszák magukat az Isten erdõi *<br>
&nbsp;&nbsp;&nbsp; és Libanon cédrusai, melyeket õ ültetett.<br>
A madarak fészküket odarakják, *<br>
&nbsp;&nbsp;&nbsp; tetejükben tanyázik a gólya.<br>
A magas hegy a zergék hazája, *<br>
&nbsp;&nbsp;&nbsp; a sziklák meg a borznak kínálnak menedéket.<br>
<br>
Holdat készítettél, hogy mérje az idõt, *<br>
&nbsp;&nbsp;&nbsp; nyugtának idejét jól tudja a nap.<br>
Kibocsátod az árnyakat, leszáll az éj: *<br>
&nbsp;&nbsp;&nbsp; benne az erdõ vadjai zsákmány után osonnak.<br>
Az oroszlánkölykök prédáért üvöltenek, *<br>
&nbsp;&nbsp;&nbsp; és betévõ falatot kérnek Istentõl.<br>
Amikor a nap fölkel, visszatérnek, *<br>
&nbsp;&nbsp;&nbsp; és elhevernek vackaikon.<br>
Az ember meg munka után lát, *<br>
&nbsp;&nbsp;&nbsp; és dolgozik, míg nem jön az este.</p></b>
<!--{END:ZALM104_II}-->

<br><!--{BEGIN:ZALM104_III}-->
<center><b><span class="red">III.</span></b></center>
<p><b>Mennyi mindent alkottál, Uram! †<br>
&nbsp;&nbsp;&nbsp; Bölcsességgel rendeztél el mindent, *<br>
&nbsp;&nbsp;&nbsp; betöltik a földet teremtményeid. <br>
Ott van a nagy és széles tenger, †<br>
&nbsp;&nbsp;&nbsp; nyüzsög benne a számtalan tengeri állat: *<br>
&nbsp;&nbsp;&nbsp; parányi életek és hüllõóriások.<br>
Hajók siklanak rajta mindenfelé, *<br>
&nbsp;&nbsp;&nbsp; s a Leviatán, amelyet azért alkottál, hogy játszadozzál vele.</b>
<p><b>Tõled várják mindahányan, *<br>
&nbsp;&nbsp;&nbsp; hogy enniük adj kellõ idõben.<br>
Hogyha te adsz nekik, összeszedik, *<br>
&nbsp;&nbsp;&nbsp; ha megnyitod kezedet, eltelnek jókkal.<br>
De ha elfordítod arcod, megrettennek, †<br>
&nbsp;&nbsp;&nbsp; leheletüket ha megvonod, elhullanak, *<br>
&nbsp;&nbsp;&nbsp; és visszatérnek a porba.<br>
Ám, ha újra kiárasztod a lelked, életre kelnek, *<br>
&nbsp;&nbsp;&nbsp; s így megújítod a föld színét.</b>
<p><b>Legyen örök az Úr dicsõsége, *<br>
&nbsp;&nbsp;&nbsp; lelje örömét mûveiben!<br>
Rátekint a földre, és az beléremeg, *<br>
&nbsp;&nbsp;&nbsp; megérinti a hegyeket, és füstölni kezdenek.<br>
Az Úrnak dalolok egész életemben, *<br>
&nbsp;&nbsp;&nbsp; zsoltárt zengek Istennek, amíg csak élek.<br>
Bárcsak fogadná tetszéssel dalomat, *<br>
&nbsp;&nbsp;&nbsp; hisz gyönyörûségemet õbenne találom.</b>
<p><b>A bûnösök vesszenek a földrõl, †<br>
&nbsp;&nbsp;&nbsp; istentelenek ne legyenek többé! *<br>
&nbsp;&nbsp;&nbsp; Mondj áldást, lelkem az Úrnak!</b>
<!--{END:ZALM104_III}-->
<br>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p></b>
</body>
</html>
