<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title> 103. zsoltár – I.</title>
</head>
<body id="psalm">

<!--{BEGIN:ZALM104_I}-->
<div class="psalm-title"> 103. zsoltár</div>
<div class="psalm-subtitle">Himnusz a teremtõ Istenhez</div>
<div class="psalm-idea"><i>Mindenki, aki Krisztusban van, új teremtmény. A régi megszûnt, és valami új valósult meg </i> (2 Kor 5, 17).</div>
<div class="psalm-title">I.</div>
<p>
Mondj áldást, lelkem, az Úrnak: *<br/>
<span class="indent15"></span>csodálatos a te nagyságod, Uram, Istenem!<br/>
Fölséget és pompát öltöttél magadra, *<br/>
<span class="indent15"></span>a fényesség a te palástod.<br/>
<br/>
Kifeszíted az eget, mint egy sátort, *<br/>
<span class="indent15"></span>vizek fölött áll a palotád.<br/>
Fölszállsz a felhõk fogatára, *<br/>
<span class="indent15"></span>és a szelek szárnyán utazol.<br/>
Követségbe küldöd a szélvihart, *<br/>
<span class="indent15"></span>és teneked szolgál a lobogó villám.<br/>
<br/>
Szilárd alapokra ágyaztad a földet, *<br/>
<span class="indent15"></span>nem fog az sohasem meginogni.<br/>
Az õstenger köntösként takarta, *<br/>
<span class="indent15"></span>vizek borították még a hegyeket is.<br/>
<br/>
Ám feddõ szavadra megfutottak, *<br/>
<span class="indent15"></span>félve menekültek mennydörgõ hangod elõl.<br/>
Magasba szöktek a hegyek, behorpadtak a völgyek *<br/>
<span class="indent15"></span>ott, ahol kijelölted helyüket.<br/>
Határt vontál eléjük, és át nem lépik azt, *<br/>
<span class="indent15"></span>nem nyelik el újra a föld színét.<br/>
<br/>
Patakokba gyûjtöd a forrásvizeket, *<br/>
<span class="indent15"></span>ott csörgedeznek a hegyek között.<br/>
Belõlük isznak a mezõ vadjai, *<br/>
<span class="indent15"></span>szomjukat oltják az állatok.<br/>
Partjukon fészkelnek a dalos madarak, *<br/>
<span class="indent15"></span>az ágak közt énekük hangzik.</p>
<!--{END:ZALM104_I}-->

<!--{BEGIN:ZALM104_II}-->
<div class="psalm-title">II.</div>
<p>
A hegyeket égi palotádból öntözöd, *<br/>
<span class="indent15"></span>alkotásod gyümölcsével jól tartod a földet.<br/>
Füvet sarjasztasz az állatoknak, *<br/>
<span class="indent15"></span>és növényeket az ember hasznára,<br/>
hogy kenyeret teremjen a föld, *<br/>
<span class="indent15"></span>és bort, hadd vigadjon tõle az emberi szív.<br/>
Olajjal örömet derítesz az arcra, *<br/>
<span class="indent15"></span>a kenyér meg erõt önt az ember szívébe.<br/>
<br/>
Teleisszák magukat az Isten erdõi *<br/>
<span class="indent15"></span>és Libanon cédrusai, melyeket õ ültetett.<br/>
A madarak fészküket odarakják, *<br/>
<span class="indent15"></span>tetejükben tanyázik a gólya.<br/>
A magas hegy a zergék hazája, *<br/>
<span class="indent15"></span>a sziklák meg a borznak kínálnak menedéket.<br/>
<br/>
Holdat készítettél, hogy mérje az idõt, *<br/>
<span class="indent15"></span>nyugtának idejét jól tudja a nap.<br/>
Kibocsátod az árnyakat, leszáll az éj: *<br/>
<span class="indent15"></span>benne az erdõ vadjai zsákmány után osonnak.<br/>
Az oroszlánkölykök prédáért üvöltenek, *<br/>
<span class="indent15"></span>és betevõ falatot kérnek Istentõl.<br/>
Amikor a nap fölkel, visszatérnek, *<br/>
<span class="indent15"></span>és elhevernek vackaikon.<br/>
Az ember meg munka után lát, *<br/>
<span class="indent15"></span>és dolgozik, míg nem jön az este.</p>
<!--{END:ZALM104_II}-->

<br/><!--{BEGIN:ZALM104_III}-->
<div class="psalm-title">III.</div>
<p>Mennyi mindent alkottál, Uram! †<br/>
<span class="indent15"></span>Bölcsességgel rendeztél el mindent, *<br/>
<span class="indent15"></span>betöltik a földet teremtményeid. <br/>
Ott van a nagy és széles tenger, †<br/>
<span class="indent15"></span>nyüzsög benne a számtalan tengeri állat: *<br/>
<span class="indent15"></span>parányi életek és hüllõóriások.<br/>
Hajók siklanak rajta mindenfelé, *<br/>
<span class="indent15"></span>s a Leviatán, amelyet azért alkottál, hogy játszadozzál vele.
<p>Tõled várják mindahányan, *<br/>
<span class="indent15"></span>hogy enniük adj kellõ idõben.<br/>
Hogyha te adsz nekik, összeszedik, *<br/>
<span class="indent15"></span>ha megnyitod kezedet, eltelnek jókkal.<br/>
De ha elfordítod arcod, megrettennek, †<br/>
<span class="indent15"></span>leheletüket ha megvonod, elhullanak, *<br/>
<span class="indent15"></span>és visszatérnek a porba.<br/>
Ám, ha újra kiárasztod a lelked, életre kelnek, *<br/>
<span class="indent15"></span>s így megújítod a föld színét.
<p>Legyen örök az Úr dicsõsége, *<br/>
<span class="indent15"></span>lelje örömét mûveiben!<br/>
Rátekint a földre, és az beléremeg, *<br/>
<span class="indent15"></span>megérinti a hegyeket, és füstölni kezdenek.<br/>
Az Úrnak dalolok egész életemben, *<br/>
<span class="indent15"></span>zsoltárt zengek Istennek, amíg csak élek.<br/>
Bárcsak fogadná tetszéssel dalomat, *<br/>
<span class="indent15"></span>hisz gyönyörûségemet õbenne találom.
<p>A bûnösök vesszenek a földrõl, †<br/>
<span class="indent15"></span>istentelenek ne legyenek többé! *<br/>
<span class="indent15"></span>Mondj áldást, lelkem az Úrnak!
<!--{END:ZALM104_III}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>