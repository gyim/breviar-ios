<html>
<head>
<meta http-equiv="Content-Type" content="text/html; charset=windows-1250">
<meta name="Author" content="Juraj Vidéky">
<link rel="stylesheet" type="text/css" href="../breviar.css">
<title>A SZENTHÁROMSÁG VASÁRNAPJA</title>
</head>
<body>

<center><b>Pünkösd utáni elsõ vasárnap</b>
<p><b>A SZENTHÁROMSÁG VASÁRNAPJA</b>
<p><span class="red">Fõünnep</span></center>
<center>OLVASMÁNYOS IMAÓRA</center>
<p><span class="redsmall">HIMNUSZ</span>
<br/><!--{BEGIN:TROJ_cHYMNUS}-->
<b>
<p>Legfõbb Atyának, született Igének, 
<br/>Szent Leheletnek, egy Urunknak vallunk
<br/>mind, kiket földön fûzött egy családba 
<br/>&nbsp;&nbsp;&nbsp;&nbsp;édeni kertünk.
<p>Élsz, de a Három s ugyanakkor Egynek 
<br/>titka titoknak marad a világon, 
<br/>ámde az égben téged dicsérõket 
<br/>&nbsp;&nbsp;&nbsp;&nbsp;fényed betölti.
<p>Énekli mind már: „Te vagy a Teremtõ”,
<br/>mennyei tûzzel igazítasz mindent, 
<br/>és fölséges-szent, szeretõ Szívedtõl
<br/>&nbsp;&nbsp;&nbsp;&nbsp;lángol a szívünk.
<p>Emberi hadnak akarattal adtad, 
<br/>égi karokhoz, hogy odaszegõdjék, 
<br/>s vágyai célját, az örökös békét 
<br/>&nbsp;&nbsp;&nbsp;&nbsp;boldogan élje. Ámen.

</b>
<!--{END:TROJ_cHYMNUS}-->
<p><span class="redsmall">ZSOLTÁROZÁS</span>
<p><b><span class="red">Ant. 1</span><!--{BEGIN:TROJ_cANT1}-->Légy velünk, mindenható Isten: Atya, Fiú és Szentlélek!<!--{BEGIN:V_O_ALELUJA}--> Alleluja.<!--{END:V_O_ALELUJA}--><!--{END:TROJ_cANT1}-->
<span class="red">Zsolt 8</span></b>
<br/><b><span class="red">Ant. 2</span><!--{BEGIN:TROJ_cANT2}-->A szeretet az Atya, a kegyelem a Fiú, az egyesítõ erõ a Szentlélek. Ó, áldott Szentháromság!<!--{BEGIN:V_O_ALELUJA}--> Alleluja.<!--{END:V_O_ALELUJA}--><!--{END:TROJ_cANT2}-->
<span class="red">Zsolt 32, I</span></b>
<br/><b><span class="red">Ant. 3</span><!--{BEGIN:TROJ_cANT3}-->Igazmondó az Atya, igazság a Fiú, igaz a Szentlélek. Ó, áldott Szentháromság!<!--{BEGIN:V_O_ALELUJA}--> Alleluja.<!--{END:V_O_ALELUJA}--><!--{END:TROJ_cANT3}-->
<span class="red">Zsolt 32, II</span></b>
<!--{BEGIN:TROJ_cRESP}-->
<b><span class="red">V.</span>
Az egek az Úr szavára lettek.<!--{BEGIN:V_O_ALELUJA}--> Alleluja.<!--{END:V_O_ALELUJA}-->
<br/><span class="red">F.</span>
Csillagseregüket az õ ajka lehelte.<!--{BEGIN:V_O_ALELUJA}--> Alleluja.<!--{END:V_O_ALELUJA}--></b>
<!--{END:TROJ_cRESP}-->
<br/><!--{BEGIN:TROJ_cCIT1}-->
<p>
<b>Szent Pál apostolnak a korintusiakhoz írt elsõ levelébõl</b>
<div align="right" class="red">2, 1-16</div>
<p>
<div align="center" class="redit">Isten titokzatos, rejtett bölcsessége</div>
<b>
<p>&nbsp;&nbsp;&nbsp;&nbsp;
Amikor nálatok jártam, testvérek, nem keresett szavakkal vagy bölcsességgel akartam nektek hirdetni Isten misztériumát. Elhatároztam ugyanis, hogy nem akarok másról tudni köztetek, csak Jézus Krisztusról, a megfeszítettrõl. Gyöngeségem tudatában félve és nagyon elfogódottan mentem hozzátok. Tanításom és igehirdetésem ezért nem a bölcsesség elragadó szavaiból állt, hanem a lélek és az erõ bizonyságából, hogy hiteteknek ne emberi bölcsesség, hanem Isten ereje legyen az alapja.
<br/>&nbsp;&nbsp;&nbsp;&nbsp;
A tökéletesek körében azonban mi is bölcsességet hirdetünk. Nem ennek a világnak a bölcsességét, sem az e világ pusztulásra ítélt fejedelmeiét, hanem Isten titokzatos, rejtett bölcsességét, amelyet Isten öröktõl fogva megdicsõülésünkre szánt. Ezt senki sem ismerte fel a világ fejedelmei közül, mert ha felismerték volna, nem feszítették volna keresztre a dicsõség Urát. Így érvényes az Írás szava: „Szem nem látta, fül nem hallotta, emberi szív föl nem fogta, amit Isten azoknak készített, akik õt szeretik.”
<br/>&nbsp;&nbsp;&nbsp;&nbsp;
Nekünk azonban feltárta Isten a Lélek által. A Lélek ugyanis mindent átlát, még Isten mélységét is. Ki ismeri az ember belsõ dolgait, ha nem a benne lakó emberi lélek? Hasonlóképpen Isten titkait sem ismeri senki, csak Isten Lelke.
<br/>&nbsp;&nbsp;&nbsp;&nbsp;
Mi nem a világ lelkét kaptuk, hanem az Istentõl eredõ Lelket, hogy megismerjük, amit az Isten a kegyelemben ajándékozott nekünk. Errõl beszélünk is, de nem az emberi bölcsesség tanította szavakkal, hanem ahogy a Lélek tanít, lelki embereknek lelkieket nyújtva.
<br/>&nbsp;&nbsp;&nbsp;&nbsp;
A testi ember nem fogja fel, ami az Isten Lelkébõl ered. Balgaságnak tartja, s nem képes megérteni, mert lelkileg kellene megítélnie. A lelki ember azonban mindent megítél, maga azonban senki ítéletét nem vonja magára. „Hiszen ki látta át Isten gondolatait, hogy oktatná õt?” Mi azonban birtokában vagyunk Krisztus gondolatainak.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Ef 1, 17. 18; 1 Kor 2, 12</div>
<br/><b><span class="red">V.</span>
Urunknak, Jézus Krisztusnak Istene, a dicsõség Atyja adja meg nekünk a bölcsesség és a kinyilatkoztatás lelkét, gyújtson lelkünkben világosságot, <span class="red">*</span> 
Hogy megértsük, milyen reménységre hívott meg bennünket, és milyen gazdag az a felséges örökség, amely övé a szentek között.</b>
<br/><b><span class="red">F.</span>
Mi nem a világ lelkét kaptuk, hanem az Istentõl eredõ lelket. <span class="red">*</span> 
Hogy megértsük, milyen reménységre hívott meg bennünket, és milyen gazdag az a felséges örökség, amely övé a szentek között.</b>
<br/><!--{END:TROJ_cCIT1}-->
<br/><!--{BEGIN:TROJ_cCIT2}-->
<p>
<b>Szent Atanáz püspök leveleibõl</b>
<div align="center" class="red">(Ep. 1 ad Serapionem, 28-30: PG 26, 594-595. 599)</div>
<p>
<div align="center" class="redit">Fény, ragyogás, kegyelem a Szentháromságban és a Szentháromságból</div>
<b>
<p>&nbsp;&nbsp;&nbsp;&nbsp;
Sohasem volt haszontalan a régi hagyomány, a katolikus Egyház hitének és tanításának kutatása, tudniillik amit az Úr átadott, az apostolok hirdettek, és az atyák pedig megõriztek. Ezen alapszik ugyanis az Egyház, s ha valaki ettõl eltávolodik, már nem lehet keresztény, és nem is nevezhetõ többé semmilyen jogcímen kereszténynek.
<br/>&nbsp;&nbsp;&nbsp;&nbsp;
Így tehát a Háromság szent és tökéletes, s az Atyában, a Fiúban és a Szentlélekben ismerjük meg. Semmi idegen vagy kívülrõl származó dolog nincs benne, és nincs összetéve teremtõbõl és teremtett dologból, hanem az övé a mindent teremtõ és létrehozó erõ. Természete egy és önmagával azonos, és tevékenysége is egy. Az Atya ugyanis mindent az Ige által a Szentlélekben cselekszik, s ily módon megmarad a Szentháromság egysége. Az Egyház így hirdeti az egy Istent, aki mindennek fölötte áll, mindent áthat, és mindenben benne van (Ef 4, 6). Mindennek fölötte áll, mint Atya, azaz eredete és forrása mindennek; mindent áthat, mégpedig az Ige által; s végül mindenben benne van: a Szentélekben.
<br/>&nbsp;&nbsp;&nbsp;&nbsp;
Szent Pál, amikor a lelki dolgokról ír a korintusiaknak, mindent az Atyaistenre, mint Fõre vezet vissza a következõ módon: A lelki adományok különfélék, a Lélek azonban ugyanaz. A szolgálatok is különfélék, de az Úr ugyanaz. Sokfélék a jelek is, de Isten, aki mindenben mindent végbevisz, ugyanaz (1 Kor 12, 4-6).
<br/>&nbsp;&nbsp;&nbsp;&nbsp;
Amit a Szentlélek kinek-kinek kioszt, azt az Atya adja az Ige által. Hiszen ami az Atyáé, mindaz a Fiú tulajdona is; ezért mindaz, amit a Fiú a Lélekben ad, igazában az Atya ajándéka. Ehhez hasonlóan, amikor a Lélek bennünk van, az Ige is bennünk van, akitõl kaptuk a Lelket, s az Igében az Atya is. Így válik valóra: Atyám és én hozzá megyünk, és benne fogunk lakni (Jn 14, 23). Ahol ugyanis fény van, ott van a ragyogás is; ahol pedig a ragyogás van, ott van a hatása is, és feltündököl a kegyelem.
<br/>&nbsp;&nbsp;&nbsp;&nbsp;
Szent Pál ugyanezt a korintusiakhoz írt második levélben így tanítja: A mi Urunk, Jézus Krisztus kegyelme, az Isten szeretete és a Szentlélek egyesítõ ereje legyen mindnyájatokkal (2 Kor 13, 13). A kegyelem és az ajándék ugyanis, amely a Szentháromságban adatik, az Atyától a Fiú által a Szentlélekben adatik. Mert amint az Atya a Fiú által adja a kegyelmet, úgy az adományokban való részesedés csak a Szentlélekben lehetséges. De amikor ebben részünk van, az Atya szeretetét, a Fiú kegyelmét és a Szentlélek egyesítõ erejét mondhatjuk magunkénak.
</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
Áldjuk az Atyát és a Fiút a Szentlélekkel együtt, <span class="red">*</span> 
Dicsérjük és magasztaljuk örökké!</b>
<br/><b><span class="red">F.</span>
Áldott vagy, Urunk, az égbolt fölött, dicséretre méltó és magasztos örökké. <span class="red">*</span> 
Dicsérjük és magasztaljuk örökké!</b>
<br/><!--{END:TROJ_cCIT2}-->
<center><p>I. ESTI DICSÉRET</center>
<p><span class="redsmall">HIMMNUSZ</span>
<br/><!--{BEGIN:TROJ_vHYMNUS}--><!--{BEGIN:TROJ_1HYMNUS}-->
<b>
<p>Te, mérhetetlen Hármas-Egy,
<br/>mindent hatalmad alkotott, 
<br/>idõknek rendjét megszabod,
<br/>idõk elõtt örökre élsz.
<p>Te önmagadban Teljes-Egy,
<br/>boldog magadban teljesen, 
<br/>tündöklõn tiszta, egyszerû: 
<br/>a mennyet, földet átfogod.
<p>Atyánk: kegyelmek kútfeje, 
<br/>Fiú: fényének sugara, 
<br/>s kettõ közt, Lélek, szent Kapocs: 
<br/>véget nem érõ Szeretet!
<p>Õsforrás, boldog Hármas-Egy, 
<br/>belõled támad az Erõ, 
<br/>mely mindent éltet, létrehoz, 
<br/>s minden teremtményt feldíszít.
<p>Fogadj örökbe minket is,
<br/>s te koronázd meg életünk, 
<br/>örökre híven hadd legyünk 
<br/>fényben tündöklõ templomod.
<p>Az angyalokhoz társul adj 
<br/>az égi Házban minket is, 
<br/>hogy hálás szívünk énekét 
<br/>zengjük nevednek szüntelen! Ámen
</b>
<br/><!--{END:TROJ_1HYMNUS}--><!--{END:TROJ_vHYMNUS}-->
<br/><span class="redsmall">ZSOLTÁROZÁS</span>
<p><b><span class="red">Ant. 1</span><!--{BEGIN:TROJ_1ANT1}-->Dicsõség neked, teljes Szentháromság, egyetlen Istenség, miképpen kezdetben, most és mindörökké!<!--{END:TROJ_1ANT1}-->
<span class="red">Zsolt 112</span></b>
<br/><b><span class="red">Ant. 2</span><!--{BEGIN:TROJ_1ANT2}-->Áldott legyen a Szentháromság és az oszthatatlan Egység; magasztaljuk õt, mert irgalmas volt hozzánk.<!--{END:TROJ_1ANT2}-->
<span class="red">Zsolt 147</span></b>
<br/><b><span class="red">Ant. 3</span><!--{BEGIN:TROJ_1ANT3}-->Dicsõség és tisztelet a Szentháromság egységében Istennek: az Atyának és a Fiúnak a Szentlélekkel együtt, örökkön-örökké!<!--{END:TROJ_1ANT3}-->
<span class="red">Kantikum </span>Ef 1, 3-10</b>
<p><span class="redsmall">RÖVID OLVASMÁNY</span>
<br/><!--{BEGIN:TROJ_1CIT}-->
<div align="right" class="red">Róm 11, 33-36</div>
<b>Mekkora a mélysége az Isten gazdagságának, bölcsességének és tudásának! Mily kifürkészhetetlenek szándékai, mily megfoghatatlanok útjai! Vajon ki látta az Úr gondolatait, s tanácsot ki adott neki? Ki kölcsönzött neki, hogy visszakövetelhetné tõle? Minden belõle, általa és érte van. Dicsõség neki mindörökké! Ámen.</b>
<br/><!--{END:TROJ_1CIT}-->
<br/><span class="redsmall">RÖVID VÁLASZOS ÉNEK</span>
<br/><!--{BEGIN:TROJ_1RESP}-->
<br/><b><span class="red">V.</span>
Áldjuk az Atyát és a Fiút a Szentlélekkel együtt, <span class="red">*</span> Dicsérjük és magasztaljuk örökké! Áldjuk.</b>
<br/><b><span class="red">F.</span>
Egyedül Istené a dicséret és a dicsõség. <span class="red">*</span> Dicsérjük és magasztaljuk örökké! Dicsõség az Atyának. Áldjuk.</b>
<br/><!--{END:TROJ_1RESP}-->
<br/><b><span class="red">Magnificat-ant.</span><!--{BEGIN:TROJ_1MAGNIFIKAT}-->Köszönet neked, Istenünk; köszönet neked igaz és egy Szentháromság, egy és hatalmas Istenség, szent és egy Egység!<!--{END:TROJ_1MAGNIFIKAT}--></b>
<p><span class="redsmall">FOHÁSZOK</span>
<br/><!--{BEGIN:TROJ_1PROSBY}-->
<br/><b>Az Atya a Szentlélek által tette Fiának, Krisztusnak testét élõvé és éltetõvé. Irányítsuk a dicséret szavát a háromszemélyû egy Isten felé:</b>
<br/><i>&nbsp;&nbsp;&nbsp;&nbsp; Dicsõség az Atyának, a Fiúnak és a Szentléleknek!</i>
<p><b>Atyánk, mindenható, örök Isten, Fiad nevében küldd el Egyházadnak a vigasztaló Szentlelket,</b>
<br/><b><span class="red">—</span> hogy õrizze a szeretet és a teljes igazság egységében!</b>
<br/><b>Küldj, Urunk, munkásokat aratásodba, hogy tanítsanak minden népet, és kereszteljék meg az Atya és a Fiú és a Szentlélek nevében,</b>
<br/><b><span class="red">—</span> és erõsítsék a hitben!</b>
<br/><b>Urunk, segítsd mindazokat, akik Fiad nevéért üldözést szenvednek,</b>
<br/><b><span class="red">—</span> hiszen õ megígérte: az igazság Lelkét adod nekik, hogy szóljon ajkukkal.</b>
<br/><b>Mindenható Atyánk, ismerje meg mindenki, hogy te, az Ige és a Szentlélek egy vagytok,</b>
<br/><b><span class="red">—</span> és benned, az egyetlen Istenben higgyenek, reméljenek, téged szeressenek!</b>
<br/><b>Élõk Istene, tedd annak a dicsõségnek részeseivé a megholtakat,</b>
<br/><b><span class="red">—</span> amelyben Fiad és a Szentlélek veled egységben mindörökre uralkodik!</b>
<br/><!--{END:TROJ_1PROSBY}-->
<br/><b>Mi Atyánk . . .</b>
<p><span class="redsmall">Könyörgés</span>
<br/><!--{BEGIN:TROJ_MODLITBA}-->
<br/><b>Mennyei Atyánk, te elküldted a világba Fiadat, az igazság Igéjét és a megszentelõ Szentlelket, és ezzel kinyilatkoztattad belsõ életed csodálatos titkát. Add, hogy az igaz hit megvallásával a Szentháromság dicsõségét megismerjük, és a fölséges hatalmú egy Istent imádjuk.<!--{ZAKONCENIE:SKRZE}--></b>
<br/><!--{END:TROJ_MODLITBA}-->
<center>IMÁDSÁGRA HÍVÁS</center>
<p><b><span class="red">Ant.</span> <!--{BEGIN:TROJ_iANT1}-->Az igaz Istent, aki egy a Háromságban és Háromság az Egységben, jöjjetek, imádjuk!<!--{END:TROJ_iANT1}--></b>
<br/><span class="redsmall">Az Imádságra hívás zsoltára, mint az Általános részben.</span>
<center><p>REGGELI DICSÉRET</center>
<p><span class="redsmall">HIMNUSZ</span>
<br/><!--{BEGIN:TROJ_rHYMNUS}-->
<b>
<p>Három személyben örökös Urunknak
<br/>szálljon az égig szüntelen dicséret, 
<br/>õs szeretettel ölelje, éltesse 
<br/>&nbsp;&nbsp;&nbsp;szomjas szívünket.
<p>Mindenek Atyja, hatalom, erõsség,
<br/>lényedbe, élõ tenmagadba zárj be,
<br/>és add meg nekünk szent hitünk jutalmát 
<br/>&nbsp;&nbsp;&nbsp;égi hazádban.
<p>Nem apadó Fény tükre és világa, 
<br/>Egyszülött-Isten, tieid vagyunk mi, 
<br/>dús venyigék, kik eleven tövedbõl 
<br/>&nbsp;&nbsp;&nbsp;termik a szõlõt.
<p>Tûz, Szeretet, Láng, hatalmas erõddel 
<br/>mérd a világot, igazítsad útját,
<br/>Lélek, te lelkünk szerelme, virága, 
<br/>&nbsp;&nbsp;&nbsp;minket is ápolj!
<p>Mézízû vendég, Egyetlen, de Három, 
<br/>szent hajlamokkal rügyeztesd szívünket,
<br/>s himnuszaiddal egyre csak daloljunk 
<br/>&nbsp;&nbsp;&nbsp;élvezetedben. Ámen.
</b>
<br/><!--{END:TROJ_rHYMNUS}-->
<br/><b><span class="red">Ant. 1</span> <!--{BEGIN:TROJ_rANT1}-->Tied a tisztelet és az uralom, tied a dicsõség és a hatalom, tied a dicséret és áldás örökkön-örökké, ó, áldott Szentháromság.<!--{END:TROJ_rANT1}--></b>
<br/><span class="redsmall">Zsoltárok és kantikum az I. hét vasárnapjáról.</span>
<br/><b><span class="red">Ant. 2</span> <!--{BEGIN:TROJ_rANT2}-->Minden teremtményed méltán dicsér, imád és dicsõít téged, ó, áldott Szentháromság!<!--{END:TROJ_rANT2}--></b>
<br/><b><span class="red">Ant. 3</span> <!--{BEGIN:TROJ_rANT3}--> Belõle, általa és benne van minden: övé a dicsõség mindörökké.<!--{END:TROJ_rANT3}--></b>
<p><span class="redsmall">RÖVID OLVASMÁNY</span>
<br/><!--{BEGIN:TROJ_rCIT}-->
<div align="right" class="red">1 Kor 12, 4-6</div>
<b>A lelki adományok ugyan különfélék, a Lélek azonban ugyanaz. A szolgálatok is különfélék, de az Úr ugyanaz. Sokfélék a jelek is, de Isten, aki mindenben mindent véghezvisz, ugyanaz.</b>
<br/><!--{END:TROJ_rCIT}-->
<br/><span class="redsmall">RÖVID VÁLASZOS ÉNEK</span>
<br/><!--{BEGIN:TROJ_rRESP}-->
<br/><b><span class="red">V.</span>
Tied a dicséret, tied a dicsõség, <span class="red">*</span> Ó, áldott Szentháromság! Tied.</b>
<br/><b><span class="red">F.</span>
Tied a hála örökkön-örökké. <span class="red">*</span> Ó, áldott Szentháromság! Dicsõség az Atyának. Tied.</b>
<br/><!--{END:TROJ_rRESP}-->
<br/><b><span class="red">Benedictus-ant.&nbsp;</span><!--{BEGIN:TROJ_rBENEDIKTUS}-->Áldott legyen most és mindenkor, és mindörökkön-örökké a mindenséget teremtõ és kormányzó oszthatatlan Szentháromság!<!--{END:TROJ_rBENEDIKTUS}--></b>
<p><span class="redsmall">FOHÁSZOK</span>
<br/><!--{BEGIN:TROJ_rPROSBY}-->
<br/><b>Imádjuk és dicsõítsük az Atyát, a Fiút és a Szentlelket, és mondjuk ujjongó lélekkel:</b>
<br/><i>&nbsp;&nbsp;&nbsp;&nbsp; Dicsõség az Atyának, a Fiúnak és a Szentléleknek!</i>
<p><b>Szent Atyánk, ajándékozd Szentlelkedet nekünk, akik
még nem tudjuk, hogyan kell imádkoznunk,</b>
<br/><b><span class="red">—</span> hogy gyengeségünkben segítségünkre siessen, és neked tetszõ módon közbenjárjon értünk!</b>
<br/><b>Isten egyszülött Fia, aki kérted az Atyát, hogy más Vigasztalót adjon Egyházadnak,</b>
<br/><b><span class="red">—</span> engedd, hogy az Igazság Lelke örökké velünk maradjon!</b>
<br/><b>Jöjj, Szentlélek-Úristen, és add nekünk a lélek gyümölcseit: a szeretetet, örömet, békességet, türelmet, kedvességet és jóságot,</b>
<br/><b><span class="red">—</span> a béketûrést, hûséget, szelídséget, szerénységet, önmegtartóztatást és tisztaságot!</b>
<br/><b>Mindenható Atyánk, te elküldted szívünkbe Fiadnak Lelkét, aki így szólít téged: „Abba, Atya!”,</b>
<br/><b><span class="red">—</span> vezess Szentlelkeddel, hogy örököseid legyünk, Krisztusnak pedig társörökösei!</b>
<br/><b>Krisztus Urunk, te a Vigasztalót, aki az Atyától származik, elküldted, hogy tanúságot tegyen rólad,</b>
<br/><b><span class="red">—</span> segíts, hogy mi is tanúságot tegyünk rólad az emberek elõtt!</b>
<br/><!--{END:TROJ_rPROSBY}-->
<center>II. ESTI DICSÉRET</center>
<p><span class="redsmall">HIMNUSZ, mint az I. Esti dicséretben</span>
<p><span class="redsmall">ZSOLTÁROZÁS</span>
<p><b><span class="red">Ant. 1</span> <!--{BEGIN:TROJ_vANT1}-->Ó, igaz, legfõbb, örök Szentháromság: Atya, Fiú és Szentlélek!<!--{END:TROJ_vANT1}-->
<span class="red">Zsolt 109, 1-5. 7</span></b>
<br/><b><span class="red">Ant. 2</span> <!--{BEGIN:TROJ_vANT2}-->Ments meg, védj meg, és éltess minket, ó, áldott Szentháromság!<!--{END:TROJ_vANT2}-->
<span class="red">Zsolt 113 A.</span></b>
<br/><b><span class="red">Ant. 3</span> <!--{BEGIN:TROJ_vANT3}-->Szent, szent, szent az Úr, a mindenható Isten, aki volt, aki van, és aki eljön.<!--{END:TROJ_vANT3}-->
<span class="red">Kantikum </span>Vö. Jel 19, 1-7</b>
<p><span class="redsmall">RÖVID OLVASMÁNY</span>
<br/><!--{BEGIN:TROJ_vCIT}-->
<div align="right" class="red">Ef 4, 3-6</div>
<b>Törekedjetek rá, hogy a béke kötelékével fenntartsátok a lelki egységet! Egy a Test és egy a Lélek, mint ahogy hivatástok is egy reményre szól. Egy az Úr, egy a hit, egy a keresztség. Egy az Isten, mindnyájunk Atyja, aki mindennek fölötte áll, mindent áthat, és mindenben benne van.</b>
<br/><!--{END:TROJ_vCIT}-->
<br/><span class="redsmall">RÖVID VÁLASZOS ÉNEK</span>
<br/><!--{BEGIN:TROJ_vRESP}-->
<br/><b><span class="red">V.</span>
Áldjuk az Atyát és a Fiút a Szentlélekkel együtt, <span class="red">*</span> Dicsérjük és magasztaljuk örökké! Áldjuk.</b>
<br/><b><span class="red">F.</span>
Egyedül Istené a dicséret és a dicsõség. <span class="red">*</span> Dicsérjük és magasztaljuk örökké! Dicsõség az Atyának. Áldjuk.</b>
<br/><!--{END:TROJ_vRESP}-->
<br/><b><span class="red">Magnificat-ant.</span>&nbsp;<!--{BEGIN:TROJ_vMAGNIFIKAT}-->Szívünk és ajkunk megvall, dicsér és áld téged, teremtetlen Atyaisten, egyszülött Fiú és vigasztaló Szentlélek, szent és oszthatatlan Szentháromság: dicsõség neked, Istenünk, mindörökké!<!--{END:TROJ_vMAGNIFIKAT}--></b>
<p><span class="redsmall">FOHÁSZOK</span>
<br/><!--{BEGIN:TROJ_vPROSBY}-->
<br/><b>Az Atya a Szentlélek által tette Fiának, Krisztusnak
testét élõvé és éltetõvé. Irányítsuk a dicséret szavát a háromszemélyû egy Isten felé:</b>
<br/><i>&nbsp;&nbsp;&nbsp;&nbsp; Dicsõség az Atyának, a Fiúnak és a Szentléleknek!</i>
<p><b>Atyánk, mindenható, örök Isten, Fiad nevében küldd el Egyházadnak a vigasztaló Szentlelket,</b>
<br/><b><span class="red">—</span> hogy õrizze a szeretet és a teljes igazság egységében!</b>
<br/><b>Küldj, Urunk, munkásokat aratásodba, hogy tanítsanak minden népet, és kereszteljék meg az Atya és a Fiú és a Szentlélek nevében,</b>
<br/><b><span class="red">—</span> és erõsítsék a hitben!</b>
<br/><b>Urunk, segítsd mindazokat, akik Fiad nevéért üldözést szenvednek,</b>
<br/><b><span class="red">—</span> hiszen õ megígérte: az igazság Lelkét adom nekik, hogy szóljon ajkukkal.</b>
<br/><b>Mindenható Atyánk, ismerje meg mindenki, hogy te, az Ige és a Szentlélek egy vagytok,</b>
<br/><b><span class="red">—</span> és benned, az egyetlen Istenben higgyenek, reméljenek, téged szeressenek!</b>
<br/><b>Élõk Istene, tedd annak a dicsõségnek részeseivé a megholtakat,</b>
<br/><b><span class="red">—</span> amelyben Fiad és a Szentlélek veled egységben mindörökre uralkodik!</b>
<br/><!--{END:TROJ_vPROSBY}-->
NAPKÖZI IMAÓRA
<br/><span class="redsmall">ZSOLTÁROZÁS</span>
<p><b><span class="red">Ant. 1</span> 
<!--{BEGIN:TROJ_9ANTx}-->Téged hívunk, dicsérünk és imádunk, ó, áldott Szentháromság!<!--{END:TROJ_9ANTx}--></b>
<br/><b><span class="red">Ant. 2</span> 
<!--{BEGIN:TROJ_2ANTx}-->Te vagy reményünk, üdvösségünk és dicsõségünk, ó, áldott Szentháromság!<!--{END:TROJ_2ANTx}--></b>
<br/><b><span class="red">Ant. 3</span> 
<!--{BEGIN:TROJ_3ANTx}-->Hisszük és valljuk, hogy te vagy a változatlan örök Isten: a lét, az élet és a megismerés.<!--{END:TROJ_3ANTx}--></b>
Délelõtt
<p><span class="redsmall">RÖVID OLVASMÁNY</span>
<br/><!--{BEGIN:TROJ_9CIT}-->
<div align="right" class="red">2 Kor 1, 21-22</div>
<b>Isten az, aki minket veletek együtt megerõsít és fölken Krisztusban. Pecsétjével megjelölt minket, és foglalóul a szívünkbe árasztotta a Lelket.</b>
<br/><!--{END:TROJ_9CIT}-->
<!--{BEGIN:TROJ_9RESP}-->
<b><span class="red">V.</span>
Áldjátok Istent: az Atyát, a Fiút és a Szentlelket.
<br/><span class="red">F.</span>
Öt magasztalva lépjetek be kapuján!</b>
<!--{END:TROJ_9RESP}-->
Délben
<p><span class="redsmall">RÖVID OLVASMÁNY</span>
<br/><!--{BEGIN:TROJ_2CIT}-->
<div align="right" class="red">Gal 4, 4. 5-6</div>
<b>Isten elküldte a Fiát, hogy a fogadott fiúságot elnyerjük. Mivel az Isten fiai vagytok, a Fia Lelkét árasztotta szívünkbe az Isten, aki õt így szólítja: Abba, Atya!</b>
<br/><!--{END:TROJ_2CIT}-->
<!--{BEGIN:TROJ_2RESP}-->
<b><span class="red">V.</span>
Ó, boldog, áldott és dicsõséges Szentháromság:
<br/><span class="red">F.</span>
Atya, Fiú és Szentlélek.</b>
<!--{END:TROJ_2RESP}-->
Délután
<p><span class="redsmall">RÖVID OLVASMÁNY</span>
<br/><!--{BEGIN:TROJ_3CIT}-->
<div align="right" class="red">Jel 7, 12</div>
<b>Áldás, dicsõség, bölcsesség, hála, tisztelet, hatalom és erõ a mi Istenünknek örökkön-örökké! Ámen.</b>
<br/><!--{END:TROJ_3CIT}-->
<!--{BEGIN:TROJ_3RESP}-->
<b><span class="red">V.</span>
Áldott vagy az égbolt fölött.
<br/><span class="red">F.</span>
Dicséretre méltó és magasztos örökké.</b>
<!--{END:TROJ_3RESP}-->
</body>
</html>
