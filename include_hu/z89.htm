<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>88. zsoltár, 2-38 – I.</title>
</head>
<body id="psalm">

<!--{BEGIN:ZALM89_I_30DEC}-->
<div class="psalm-title">88. zsoltár, 2-30</div>
<div class="psalm-subtitle">Isten nagy irgalma Dávid családja iránt</div>
<!--{END:ZALM89_I_30DEC}-->
<!--{BEGIN:ZALM89_I}-->
<div class="psalm-title">88. zsoltár, 2-38 – I.</div>
<div class="psalm-subtitle">Isten nagy irgalma Dávid családja iránt</div>
<div class="psalm-idea">Isten, ígéretéhez híven, Dávid családjából támasztotta Jézust, az Üdvözítõt</i> (ApCsel 13, 22.23)</div>
<!--{BEGIN:ZALM89_I_30DEC}-->
<p class='verse'>Az Úr nagy jóságát énekelem szüntelen,&nbsp;*<br/>
nemzedékrõl nemzedékre hirdetem hûségét.</p>
<p class='verse'>Így szóltam ugyanis:&nbsp;†<br/>
„Örökké tart a te irgalmad,&nbsp;*<br/>
hûségedet szilárddá tetted a mennyben.”</p>
<p class='emptyline'/>
<p class='verse'>„Választottammal szövetséget kötöttem,&nbsp;*<br/>
megesküdtem szolgámnak, Dávidnak:</p>
<p class='verse'>Örökre megerõsítem ivadékodat,&nbsp;*<br/>
és nemzedékrõl nemzedékre építem trónodat.”</p>
<p class='emptyline'/>
<p class='verse'>Magasztalják csodás tetteidet az egek, Uram,&nbsp;*<br/>
a szentek közösségében pedig hûségedet.</p>
<p class='verse'>A fellegekben van-e az Úrhoz hasonló,&nbsp;*<br/>
az Isten fiai közül ki mérhetõ az Úrhoz?</p>
<p class='verse'>Szentjeinek gyülekezetében félelmetes az Isten,&nbsp;*<br/>
félelmetesebb és nagyobb, mint akik körülveszik.</p>
<p class='emptyline'/>
<p class='verse'>Uram, mindenható Isten, ki hasonló hozzád?&nbsp;*<br/>
Hatalmas vagy, Uram, és körülvesz a hûség.</p>
<p class='verse'>Te uralkodol a háborgó tengeren,&nbsp;*<br/>
te csendesíted le vad hullámait.</p>
<p class='verse'>Megfékezted, mint a megsebzett Ráhábot,&nbsp;*<br/>
erõs karoddal szétszórtad ellenségeidet.</p>
<p class='emptyline'/>
<p class='verse'>Tied az ég, és tied a föld,&nbsp;*<br/>
te alapoztad meg a földkerekséget és annak teljességét.</p>
<p class='verse'>Észak és Dél a te alkotásod,&nbsp;*<br/>
nevednek ujjong a Tábor és a Hermon.</p>
<p class='verse'>Hatalmas a te karod,&nbsp;*<br/>
kezed erõs, jobbod dicsõséges.</p>
<p class='verse'>Trónod alapja a jog és az igazság,&nbsp;*<br/>
színed elõtt jár az irgalom és a hûség.</p>
<p class='emptyline'/>
<p class='verse'>Boldog a nép, amely tud ünnepelni,&nbsp;*<br/>
és arcod fényében járhat, Uram.</p>
<p class='verse'>Egész nap nevednek örvendeznek,&nbsp;*<br/>
és igazságod felmagasztalja õket.</p>
<p class='verse'>Te vagy minden erõsségünk dísze,&nbsp;*<br/>
és jóvoltodból felemelkedik fejünk.</p>
<p class='verse'>Mert az Úrtól van a mi pajzsunk,&nbsp;*<br/>
és Izrael Szentjétõl a királyunk!</p>
<!--{END:ZALM89_I}-->
<!--{END:ZALM89_I_30DEC}-->
<!--{BEGIN:ZALM89_II}-->
<!--{BEGIN:ZALM89_II_30DEC}-->
<div class="psalm-title">88. zsoltár, 2-38 – II.</div>

<p class='verse'>Egykor látomásban így szóltál szentjeidhez:&nbsp;†<br/>
„Segítségemet egy hõsnek adtam,&nbsp;*<br/>
választottamat a népbõl fölemeltem.</p>
<p class='verse'>Szolgámra, Dávidra rátaláltam,&nbsp;*<br/>
és szent olajommal fölkentem õt.</p>
<p class='verse'>Erõs támasza kezem lesz,&nbsp;*<br/>
karom teszi õt erõssé!</p>
<p class='emptyline'/>
<p class='verse'>Ellensége semmire sem megy vele,&nbsp;*<br/>
és a gonoszság fia el nem nyomhatja õt.</p>
<p class='verse'>Megsemmisítem támadóit szeme elõtt,&nbsp;*<br/>
és megverem gyûlölõit.</p>
<p class='verse'>Hûségem és szeretetem kíséri õt,&nbsp;*<br/>
és nevemben feje magasra emelkedik.</p>
<p class='verse'>Kezét ráteszem a tengerre,&nbsp;*<br/>
és jobbját a folyamokra.</p>
<p class='emptyline'/>
<p class='verse'>És õ engem így szólít: Atyám vagy,&nbsp;*<br/>
Istenem és szabadító Kõsziklám!</p>
<p class='verse'>Én pedig elsõszülöttemmé teszem õt:&nbsp;*<br/>
felségessé a földi királyok között.</p>
<p class='verse'>Szeretetem iránta örökké megmarad,&nbsp;*<br/>
és állandó lesz vele szövetségem.</p>
<p class='verse'>Örök idõkre fenntartom ivadékát,&nbsp;*<br/>
és trónusa örökké áll, mint az ég!”</p>
<!--{END:ZALM89_II}-->
<!--{END:ZALM89_II_30DEC}-->

<!--{BEGIN:ZALM89_III}-->
<div class="psalm-title">88. zsoltár, 2-38 – III.</div>

<p class='verse'>„De ha fiai elhagyják törvényemet,&nbsp;*<br/>
és nem járnak tanításom útján,</p>
<p class='verse'>ha megszegik rendelkezéseimet,&nbsp;*<br/>
és nem tartják meg parancsaimat:</p>
<p class='verse'>vétkükre vesszõm lesz a válasz,&nbsp;*<br/>
gonoszságukra pedig verés!</p>
<p class='emptyline'/>
<p class='verse'>Szeretetemet azonban nem vonom meg tõle,&nbsp;*<br/>
és hûségemet meg nem változtatom.</p>
<p class='verse'>Nem bontom fel szövetségemet,&nbsp;*<br/>
és amit ajkam mondott, vissza nem vonom.</p>
<p class='verse'>Megesküdtem egyszer szentségemre,&nbsp;*<br/>
és Dávidnak hazudni nem fogok:</p>
<p class='verse'>Ivadéka fennmarad örökké,&nbsp;*<br/>
trónja szilárd színem elõtt, mint a nap,</p>
<p class='verse'>és áll örökké, miként a hold,&nbsp;*<br/>
hûséges tanúm az égen!”</p>
<!--{END:ZALM89_III}-->

<!--{BEGIN:ZALM89_V}-->
<div class="psalm-title">88. zsoltár, 39-53 – IV.</div>
<div class="psalm-subtitle">Gyászének Dávid házának romlása miatt</div>
<div class="psalm-idea">Erõs Szabadítót támasztott nekünk, szolgájának, Dávidnak családjából</i> (Lk 1, 69).</div>
<p class='verse'>Mégis elvetetted és félredobtad,&nbsp;*<br/>
fölgerjedt haragod fölkented ellen.</p>
<p class='verse'>Szolgád szövetségét felbontottad,&nbsp;*<br/>
koronáját a porba aláztad.</p>
<p class='verse'>Falait mind leromboltad,&nbsp;*<br/>
erõdítményeit romhalmazzá tetted.</p>
<p class='verse'>Minden arra járó fosztogatja,&nbsp;*<br/>
szomszédai elõtt csúffá tetted.</p>
<p class='emptyline'/>
<p class='verse'>Elnyomóinak jobbját fölemelted,&nbsp;*<br/>
ellenségeinek örömet szereztél.</p>
<p class='verse'>Kicsorbítottad kardjának élét,&nbsp;*<br/>
és nem segítetted õt a harcban.</p>
<p class='verse'>Fényes tündöklésének véget vetettél,&nbsp;*<br/>
trónját a sárba taszítottad.</p>
<p class='verse'>Megrövidítetted ifjúsága napjait,&nbsp;*<br/>
és õt szégyenbe öltöztetted.</p>
<!--{END:ZALM89_V}-->

<!--{BEGIN:ZALM89_IV}-->
<div class="psalm-title">88. zsoltár, 39-53 – V.</div>
<div class="psalm-subtitle">Gyászének Dávid házának romlása miatt</div>
<div class="psalm-idea">Erõs Szabadítót támasztott nekünk, szolgájának, Dávidnak családjából</i> (Lk 1, 69).</div>
<p class='verse'>Meddig rejtõzöl el, Uram, talán végleg?&nbsp;*<br/>
meddig lángol haragod tüze?</p>
<p class='verse'>Emlékezz arra, hogy mily rövid az életem,&nbsp;*<br/>
milyen mulandónak teremtettél minden embert.</p>
<p class='verse'>Ki az az élõ ember, aki halált nem lát,&nbsp;*<br/>
és megmenthetné lelkét az alvilágtól?</p>
<p class='emptyline'/>
<p class='verse'>A régi szereteted, Uram, hol van,&nbsp;*<br/>
és hûséged, melyet Dávidnak ígértél?</p>
<p class='verse'>Emlékezz, Uram, szolgáid gyalázatára,&nbsp;*<br/>
amit el kell tûrnöm sok nép részérõl,</p>
<p class='verse'>amellyel, Uram, ellenségeid gyaláznak,&nbsp;*<br/>
gyalázzák fölkented lépteit.</p>
<p class='emptyline'/>
<p class='verse'>Áldott legyen az Úr mindörökké!&nbsp;*<br/>
Ámen, ámen!</p>
<!--{END:ZALM89_IV}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>