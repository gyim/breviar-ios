<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>87. zsoltár</title>
</head>
<body>

<!--{BEGIN:ZALM88}-->
<center><b><font color="#FF0000">87. zsoltár</font></b><br>
<font color="#FF0000">Súlyos beteg imája</font></center>
<p><i>Ez a ti órátok, a sötétség hatalmáé</i> (Lk 22, 53).</p>
<p><b><br>
Uram, szabadító Istenem, *<br>
&nbsp;&nbsp;&nbsp; éjjel-nappal tehozzád kiáltok.<br>
Imádságom jusson színed elé, *<br>
&nbsp;&nbsp;&nbsp; hajlítsd füledet kérésemre!<br>
<br>
Mert a lelkem tele gyötrelemmel, *<br>
&nbsp;&nbsp;&nbsp; életem közel van a holtak országához.<br>
A sírba szállók közé számítanak, *<br>
&nbsp;&nbsp;&nbsp; olyan ember vagyok, aki a végét járja.<br>
A halottak között van a fekhelyem, *<br>
&nbsp;&nbsp;&nbsp; mint aki megsebesítve a sírban alszik,<br>
akinek már emlékét sem õrzik többé, *<br>
&nbsp;&nbsp;&nbsp; és aki már kiszakadt a kezedbõl.<br>
<br>
A verem mélyére vetettél, *<br>
&nbsp;&nbsp;&nbsp; a sötétségbe és a halál árnyékába.<br>
Rám nehezedett súlyos haragod, *<br>
&nbsp;&nbsp;&nbsp; örvényeid fölöttem összecsapnak.<br>
<br>
Ismerõseimet távol tartod tõlem, *<br>
&nbsp;&nbsp;&nbsp; utálatossá tettél elõttük.<br>
Fogoly vagyok, szabadulásom nincsen, *<br>
&nbsp;&nbsp;&nbsp; szemem elsorvad a kíntól.<br>
Uram, egész nap hozzád kiáltok, *<br>
&nbsp;&nbsp;&nbsp; és kezemet feléd tárom.<br>
<br>
Csodákat talán a holtaknak teszel, *<br>
&nbsp;&nbsp;&nbsp; vagy az árnyak fölkelnek, hogy áldjanak?<br>
Vajon irgalmadat hirdeti valaki a sírban, *<br>
&nbsp;&nbsp;&nbsp; vagy hûségedet a pusztulás helyén?<br>
Vajon csodáidat meglátja valaki a sötétben, *<br>
&nbsp;&nbsp;&nbsp; vagy igazságodat a feledés földjén?<br>
<br>
De én hozzád kiáltok, Uram, *<br>
&nbsp;&nbsp;&nbsp; már kora reggel eléd siet imádságom.<br>
Miért taszítasz el magadtól, Uram, *<br>
&nbsp;&nbsp;&nbsp; arcodat miért rejted el tõlem?<br>
Nyomorult vagyok, és halálra vált ifjúkorom óta, *<br>
&nbsp;&nbsp;&nbsp; megzavart és földre nyomott csapásaid súlya.<br>
Rám zúdult haragod, *<br>
&nbsp;&nbsp;&nbsp; és feldúlt a tõled való rettegés.<br>
Hullámzik körülöttem egész nap, mint az árvíz, *<br>
&nbsp;&nbsp;&nbsp; már-már összecsap fölöttem.<br>
Elszakítottad tõlem jó barátaimat, *<br>
&nbsp;&nbsp;&nbsp; már csak a sötétség ismer engem.</p></b>
<!--{END:ZALM88}-->
<br>
<hr>
<center><font size=-1>© <a href="mailto:videky@breviar.sk">Juraj Vidéky</a></font>
<font size=-1>© <a href="mailto:eleklaszlo@freemail.hu">László Elek</a></font></center>
</p></b>
</body>
</html>
