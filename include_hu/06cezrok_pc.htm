<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 6. HÉT</title>
</head>
<body>

<center><b> ÉVKÖZI IDÕ</b>
<p><b>6. HÉT</b></center>
<center>
<p>OLVASMÁNYOS IMAÓRA</center>

VASÁRNAP
<!--{BEGIN:OCR6NEc_CIT1}-->
<p>
<b>Kezdõdik A példabeszédek könyve</b>
<div align="right" class="red">1, 1-7. 20-33</div>
<div align="center" class="redit">Buzdítás a bölcsesség keresésére</div>
<b>
<p>&nbsp;&nbsp;&nbsp;&nbsp;
Salamonnak, Dávid fiának, Izrael királyának mondásai, hogy bölcsességet, fegyelmet tanuljunk, és megértsük az értelmes beszédet; hogy világos útmutatást kapjunk, igazságosságra, jogra, becsületre; hogy a tapasztalatlan okosságra tegyen szert, az ifjú meg tudásra és körültekintésre. Ha bölcs hallgatja õket, gyarapítja tudását, az értelmes megtudja, hogyan kormányozzon; hogy megértsük a mondást és a hasonlatot, a bölcsek szavait s fogós kérdéseit.
<br/>&nbsp;&nbsp;&nbsp;&nbsp;
A bölcsesség kezdete az Úrnak félelme, de a balgák megvetik a bölcsességet és az intést.
<br/>&nbsp;&nbsp;&nbsp;&nbsp;
Hangosan kiált az utcán a bölcsesség, és a tereken is fölemeli hangját. Kiabál a lármás utcáknak elején, szót emel a kapuk nyílásánál, a városban. „Meddig kedvelitek, ó, ti éretlenek, az éretlenséget, ó, ti szemtelenek, a pimasz fecsegést? Meddig gyûlölik az észt az esztelenek? Hallgassatok korholó szavamra! Kiöntöm elõttetek egész lelkemet, és a szavaimat elétek tárom: Mert amikor hívtalak benneteket, nem jöttetek; oda sem néztetek, amikor kezemet nyújtottam; semmibe vettétek minden tanácsomat, és a feddésemmel mit sem törõdtetek. Ezért most én is nevetek bajotokon, gúnyolódom, ha hatalmába kerít titeket a rettegés, ha rátok tör a félelem, mint a zivatar, ha szélvihar módján közeleg romlástok, ha utolér az ínség és a szorongattatás.
<br/>&nbsp;&nbsp;&nbsp;&nbsp;
Akkor hívnak, de én nem felelek, akkor keresnek, de nem találnak. Mivel gyûlöletes volt elõttük a belátás, és az Úr félelmét kevésre becsülték, mivel elvetették a tanácsomat, és a korholásomat megvetették, azért most csak egyék tetteik gyümölcsét, lakjanak jól azzal, amit kiterveltek. A balgákra pusztulást hoz elpártolásuk, jómódjuk tönkreteszi a bolondokat. De aki rám hallgat, biztonságban élhet, nyugodt lehet, nem kell rettegnie bajtól.”
</b>
<p><span class="redsmall">VÁLASZOS ÉNEK</span>
<div align="right" class="red">Róm 12, 16; 1Kor 3, 18-19; 1, 23. 24</div>
<br/><b><span class="red">V.</span>
Ne legyetek fennhéjázók; aki közületek bölcsnek tartja magát ezen a világon, váljék balgává, hogy csakugyan bölcs lehessen; <span class="red">*</span> 
Hiszen a világ bölcsessége balgaság Isten elõtt.</b>
<br/><b><span class="red">F.</span>
Mi azonban a megfeszített Krisztust hirdetjük, aki Isten ereje és Isten bölcsessége. <span class="red">*</span> 
Hiszen a világ bölcsessége balgaság Isten elõtt.</b>
<!--{END:OCR6NEc_CIT1}-->
<!--{BEGIN:OCR6NEc_CIT2}-->
<p>
<b>Szent Efrém diakónusnak a Diatessaronhoz írt magyarázatából</b>
<div align="center" class="red">(1, 18-19: SCh 121, 52-53)</div>
<p>
<div align="center" class="redit">Isten igéje az élet kimeríthetetlen forrása</div>
<b>
<p>&nbsp;&nbsp;&nbsp;&nbsp;
Ki tudna, Uram, egészen belehatolni értelmével csak egyetlen egy kinyilatkoztatott titkodnak is a mélységébe? Több az, amit fel sem fogunk, mint az, amit megértünk, éppúgy, mint amikor egy szomjas ember iszik a forrásból. Mert hiszen a hittudósok tanítása szerint Isten igéjét nagyon sok szempont szerint lehet vizsgálni. Isten az õ igéjét sok színben adta elénk, hogy ki-ki, amit fel tud fogni belõle, azt tanulmányozza. Különféle kincseket rejtett bele igéjébe, hogy mindegyikünk gazdagodjék azzal, amit megtalál benne.
<br/>&nbsp;&nbsp;&nbsp;&nbsp;
Isten igéje az az élet fája, amely mindegyik ágán áldott gyümölcsével kínál téged, éppúgy, mint az a szikla a pusztában, amelyik úgy nyílt meg, hogy minden oldaláról adta a lelki italt. Ettek a lelki eledelbõl – mondja az Apostol –, és ittak a lelki italból (1 Kor 10, 3-4).
<br/>&nbsp;&nbsp;&nbsp;&nbsp;
Ha tehát valaki e drága kincsek valamelyikébõl részesül, sose higgye, hogy Isten igéjében csak az az érték van, amelyre õ talált rá, hanem inkább tartsa nagy értéknek azt, hogy a benne levõ sok kincs közül ezt az egyet is megtalálhatta. Nehogy silánynak és terméketlennek tartsa, és nehogy lenézze Isten igéjét azért, mert õ csak ezt a kis részét ismerte meg, amelyre rátalált, hanem inkább magasztalja Istent az õ igéjének kimeríthetetlen gazdagsága miatt, amit õ felfogni nem is tudhat. Örülj annak, hogy Isten igéje legyõzött téged, és ne szomorkodj amiatt, hogy felülmúlt téged. Aki szomjas, az örül, amikor iszik, és nem búsul azon, hogy nem bírja kiinni az egész forrást. Elégítse ki hát szomjadat a forrás, de a te szomjúságod ki ne merítse az egész forrást. Hiszen ha kielégíti szomjadat a forrás anélkül, hogy teljesen kimerült volna, akkor majd késõbb megszomjazva ismét ihatsz belõle. Viszont ha szomjúságod az egész forrást kimerítette, akkor az is kiszárad, és így e gyõzelmed a saját károdat okozná.
<br/>&nbsp;&nbsp;&nbsp;&nbsp;
Adj tehát hálát azért, ami neked jutott belõle, de ne szomorkodj afelett, ami még ott maradt benne oly bõségesen. Amit kaptál, s amire rátaláltál, az a te részed; és ami még benne maradt, az pedig a rád váró örökség. Amit ebben az órában emberi gyarlóságod miatt nem tudtál belõle megkapni, megkaphatod majd máskor, ha hûségesen kitartasz a keresésben. Meg se kíséreld hát oktalanul egyszerre kiinni azt, amit képtelenség egyszerre kiinni; viszont e kicsinységed tudatában abba ne hagyd azt, amit csak lassan, apránként tudsz kortyolgatni.
</b>
<p><span class="redsmall">VÁLASZOS ÉNEK</span>
<div align="right" class="red">1 Pét 1, 25; Bár 4, 1</div>
<br/><b><span class="red">V.</span>
Az Úr szava örökre megmarad. <span class="red">*</span> 
Ez az a tanítás, amelyet hirdettek nektek.</b>
<br/><b><span class="red">F.</span>
Az Isten parancsának könyve ez, a törvény, amely örökre megmarad. Aki megtartja, élni fog. <span class="red">*</span> 
Ez az a tanítás, amelyet hirdettek nektek.</b>
<!--{END:OCR6NEc_CIT2}-->

HÉTFÕ
<!--{BEGIN:OCR6POc_CIT1}-->
<p>
<b>A példabeszédek könyvébõl</b>
<div align="right" class="red">3, 1-20</div>
<div align="center" class="redit">A bölcsesség elnyerésének útja.</div>
<b>
<p>&nbsp;&nbsp;&nbsp;&nbsp;
Fiam, ne feledd el tanításomat, parancsaimat õrizd meg szívedben! Mert hosszú életet hoznak neked, szerencsés éveket s boldogulást.
<br/>&nbsp;&nbsp;&nbsp;&nbsp;
Szeretet és hûség ne hagyjon el soha, kösd a nyakadba, és írd fel a szíved táblájára. Akkor megkedvelnek, és tetszésre találsz az Isten és az emberek szemében. Szíved minden bizalmát Istenbe vesd, saját értelmedre ne igen hagyatkozz. Minden utadon próbáld fölismerni, akkor egyenessé teszi ösvényedet. Ne tartsd magadat bölcsnek, inkább féld az Urat, és kerüld a rosszat! Javára lesz ez a testednek, üdítõ balzsam a csontjaidnak.
<br/>&nbsp;&nbsp;&nbsp;&nbsp;
Tiszteld meg az Urat minden vagyonodból, minden bevételed elsejébõl. Csûreid akkor megtelnek gabonával, s kádjaidból kicsordul a bor.
<br/>&nbsp;&nbsp;&nbsp;&nbsp;
Ne hárítsd el, fiam, az Úr intelmét, és ne állj ellen a dorgálásnak. Az Úr megfeddi azt, akit szeret, mint apa a fiát, akinek jót akar.
<br/>&nbsp;&nbsp;&nbsp;&nbsp;
Boldog ember, aki megtalálta a bölcsességet, az az ember, aki okosságra tesz szert! Ennek birtokába jutni jobb, mint ezüstöt szerezni, aranynál többet ér ennek elérése. A korallénál is nagyobb az értéke, nem vetekszik vele semmi drágaságod. A jobb kezében a hosszú életet tartja, a balban meg a vagyont és a dicsõséget. Az õ útjai mind barátságos utak, és az ösvényein mindenütt jólét van. Aki utána nyúl, annak az élet fája lesz, boldog ember, aki belekapaszkodik.
<br/>&nbsp;&nbsp;&nbsp;&nbsp;
Az Úr bölcsességgel alkotta a földet, értelemmel tette az eget szilárddá. Ahogy elgondolta, úgy törnek fel a vizek, s a felhõk tudtával harmatoznak esõt.
</b>
<p><span class="redsmall">VÁLASZOS ÉNEK</span>
<div align="right" class="red">Péld 3, 11. 12; Zsid 12, 7</div>
<br/><b><span class="red">V.</span>
Ne hárítsd el az Úr intelmét, és ne állj ellen a dorgálásnak. <span class="red">*</span> 
Az Úr megfeddi azt, akit szeret, mint apa a gyermekét, akinek jót akar.</b>
<br/><b><span class="red">F.</span>
Isten úgy bánik veletek, mint fiaival. Hol van olyan fiú, akit az apja nem fényít? <span class="red">*</span> 
Az Úr megfeddi azt, akit szeret, mint apa a gyermekét, akinek jót akar.</b>
<!--{END:OCR6POc_CIT1}-->
<!--{BEGIN:OCR6POc_CIT2}-->
<p>
<b>Szent Bernát apát beszédeibõl</b>
<div align="center" class="red">(Sermo de diversis 15: PL 183, 577-579)</div>
<p>
<div align="center" class="redit">A bölcsesség keresése</div>
<b>
<p>&nbsp;&nbsp;&nbsp;&nbsp;
Dolgozzunk azért az eledelért, amely el nem vész, és így munkáljuk üdvösségünket. Tevékenykedjünk az Úr szõlõjében, hogy a napi egy dénárt elnyerhessük. Fáradozzunk a bölcsesség által, amely ezt mondja: Akik általam dolgoznak, nem vétkeznek (vö. Sir 24, 21). A szántóföld a világ (Mt 13, 38), hirdeti az Igazság. Ásnunk kell benne, ássuk ki a benne rejlõ kincseket. Maga a bölcsesség az, amit kibányászhatunk belõle. Mi pedig ezt keressük, ezt kívánjuk mindnyájan.
<br/>&nbsp;&nbsp;&nbsp;&nbsp;
Ha keresitek – úgymond –, valóban keressétek: forduljatok vissza, és jöjjetek el újra (vö. Iz 21, 12). Kérdezed, hogy mitõl kell visszafordulnod? Saját akaratodtól fordulj el, mondja (vö. Sir 18, 30). És ha saját akaratom földjén nem találom, kérdezed, akkor hol található a bölcsesség? Mert lelkem nagyon vágyódik utána, és megtalálnom sem elég. Csak akkor nyugszom meg, ha jó, tömött, megrázott és túlcsorduló mértékkel meríthetek ölembe (vö. Lk 6, 38). Méltán kívánom, hiszen boldog ember, aki megtalálta a bölcsességet, és aki okosságra tesz szert (Péld 3, 13). Keresd tehát, amíg megtalálható, és addig hívd segítségül, amíg közel van.
<br/>&nbsp;&nbsp;&nbsp;&nbsp;
Akarod hallani, hogy milyen közel van? Közel van hozzád a tanítás, ajkadon és szívedben (Róm 10, 8), de csak akkor, ha tiszta szívvel keresed, mert akkor megtalálod a szíved mélyén a bölcsességet, és ajkadon elömlik az okosság. Elég, ha csupán elömlik, ne akard, hogy kiömöljön vagy kifolyjék.
<br/>&nbsp;&nbsp;&nbsp;&nbsp;
A bölcsességben ugyanis mézet találsz, de ne légy mohó annak élvezetében, nehogy csömört okozzon, és kihányd. Úgy fogyaszd, hogy éhezni tudd mindenkor. Ezt mondja ugyanis a bölcsesség saját magáról: Aki megízlel, még jobban kíván (Sir 24, 21). Ne becsüld túl, amit belõle merítettél, nehogy csömört okozzon, és hányásra vezessen, és nehogy megvonják tõled azt is, amit már elértél, mivelhogy idõ elõtt felhagytál a keresésével. Nem szabad abbahagynod a keresést, amíg csak megtalálható; hívni, kutatni kell, amíg közel van. Egyébként is, ahogy szintén Salamon mondja: Ha mézet eszel, a túl sok abból sem jó; ugyanúgy, aki a dicséretet hajszolja, azt tönkreteszi ez a dicsõsége (vö. Péld 25, 27).
<br/>&nbsp;&nbsp;&nbsp;&nbsp;
Amint tehát boldog ember az, aki megtalálja a bölcsességet, az is boldog, vagy még boldogabb, aki mindent bölcsen megfontol (Péld 3, 13). Ezzel kapcsolatban már túláradásról is beszélhetünk.
<br/>&nbsp;&nbsp;&nbsp;&nbsp;
E három dologban tényleg túl is áradhat a bölcsesség és az okosság: ha megvalljuk szánkkal a bûneinket, ha hálát adunk, és dicséretet mondunk, és ha a beszédünk mások épülésére is szolgál. A szívbeli hit ugyanis megigazulásra, a szájjal való megvallás pedig üdvösségre szolgál (Róm 10, 10). Azután pedig az igaz elõször saját magát vádolja (Péld 18, 17), azután az Urat magasztalja, és (ha erre is jut bölcsességébõl) embertársának épülésére is kell szolgálnia.
</b>
<p><span class="redsmall">VÁLASZOS ÉNEK</span>
<div align="right" class="red">Bölcs 7, 10. 11; 8, 2</div>
<br/><b><span class="red">V.</span>
Jobban szerettem egészségnél és szépségnél is a bölcsességet, és birtoklását a világosságnál is többre tartottam; <span class="red">*</span> 
Vele együtt más javak is hozzám jöttek.</b>
<br/><b><span class="red">F.</span>
Õt szerettem, és kerestem ifjúkorom óta, és hódolója lettem szépségének. <span class="red">*</span> 
Vele együtt más javak is hozzám jöttek.</b>
<!--{END:OCR6POc_CIT2}-->

KEDD
<!--{BEGIN:OCR6UTc_CIT1}-->
<p>
<b>A példabeszédek könyvébõl</b>
<div align="right" class="red">8, 1-5. 12-36</div>
<div align="center" class="redit">Az örök bölcsesség dicsérete</div>
<b>
<p>&nbsp;&nbsp;&nbsp;&nbsp;
Hát a bölcsesség nem kiált, és az okosság nem hallatja szavát? Fönt a magaslaton, az út fölött, ott áll, ahol az utak keresztezik egymást. A város kapuinál, a kapuk nyílásánál hangosan kiáltja: „Férfiak, hozzátok intézem szózatom, emberek, nektek szól a szavam! Ó, ti együgyûek, legyetek okosak végre, és ti, balgatagok, térjetek már észre!
<br/>&nbsp;&nbsp;&nbsp;&nbsp;
Nekem, a bölcsességnek birtokomban van az eszesség, én találtam fel az éleslátás tudományát. Az én tulajdonom a jó tanács és a siker, enyém az okosság, és enyém a lelkierõ. Az Úr félelme a rossznak utálata. A gõg és a fennhéjázás, a gonosz élet és a száj hamissága gyûlöletes nekem.
<br/>&nbsp;&nbsp;&nbsp;&nbsp;
Akik szeretnek, azokat szeretem, s aki keres, az rám is talál. Általam kormányoznak a királyok, és tesznek igazságot a tisztségviselõk. Általam uralkodnak a fejedelmek, és ítélkeznek a fõemberek az egész föld fölött. Nálam van a gazdagság, s nálam a dicsõség, a tekintélyes vagyon és az igazságosság. Gyümölcseim jobbak, mint az arany és a színarany, hasznom többet ér, mint a válogatott ezüst. Az igazságosság útjain járok, annak ösvényén, ami jogos. Azoknak, akik szeretnek, vagyont adok, és megtöltöm csûreiket.
<br/>&nbsp;&nbsp;&nbsp;&nbsp;
Alkotó munkája kezdetén teremtett az Úr, õsidõktõl fogva, mint legelsõ mûvét. Az idõk elõtt alkotott, a kezdet kezdetén, a föld születése elõtt. Amikor létrehozott, még õsvizek sem voltak, és a forrásokból még nem tört elõ a víz. Mielõtt a hegyek keletkeztek volna, korábban hívott létre, mint a halmokat, amikor a földet és a mezõket még nem alkotta meg, és a föld elsõ rögét sem. Ott voltam, amikor az eget teremtette, s az õsvíz színére a kört megvonta, amikor a felhõket fölerõsítette, s az õsforrások erejét megszabta; amikor kijelölte a tenger határát – és a vizek nem csaptak ki – , amikor megrajzolta a föld szilárd részét. Ott voltam mellette, mint a kedvence, napról napra csak bennem gyönyörködött, mindig ott játszottam a színe elõtt. Játszottam a földkerekségen, s örömmel voltam az emberek fiai között.
<br/>&nbsp;&nbsp;&nbsp;&nbsp;
Nos hát, fiaim, hallgassatok rám! Jól járnak, akik megtartják útjaimat. Halljátok meg intõ szavamat: legyetek bölcsek, s ne tagadjátok meg tõle a figyelmet! Boldog ember, aki hallgat rám, aki napról napra õrködik ajtómnál, s õrzi kapuim félfáit. Aki megtalál, az életet talál, és elnyeri az Úrnak tetszését. De aki vét ellenem, saját lelkének árt, akik elvetnek, a halált kedvelik.”
</b>
<p><span class="redsmall">VÁLASZOS ÉNEK</span>
<div align="right" class="red">Péld 8, 22; Jn 1, 1</div>
<br/><b><span class="red">V.</span>
Alkotó munkája elején teremtett az Úr, <span class="red">*</span> 
Õsidõktõl fogva, mielõtt bármit is alkotott.</b>
<br/><b><span class="red">F.</span>
Kezdetben volt az Ige, az Ige Istennél volt, és Isten volt az Ige <span class="red">*</span> 
Õsidõktõl fogva, mielõtt bármit is alkotott.</b>
<!--{END:OCR6UTc_CIT1}-->
<!--{BEGIN:OCR6UTc_CIT2}-->
<p>
<b>Szent Atanáz püspöknek az arianizmus ellen mondott szónoklataiból</b>
<div align="center" class="red">(Oratio 2, 78, 81-82: PG 26, 311. 319)</div>
<p>
<div align="center" class="redit">Az Atya megismerése a teremtõ és a testté lett Bölcsesség által</div>
<b>
<p>&nbsp;&nbsp;&nbsp;&nbsp;
Isten egyszülött Bölcsessége a mindenség teremtõje és létrehívója. Így szól a Szentírás: Mindent bölcsességben alkottál, és betöltik a földet teremtményeid (vö. Zsolt 103, 24). Hogy pedig a létrehozott dolgok ne csak létezzenek, hanem jól létezzenek, úgy tetszett Istennek, hogy Bölcsességével átitassa a teremtett dolgokat: saját képének mását mind a dolgok összességébe, mind az egyes dolgokba beleírta azért, hogy érthetõ legyen, s a dolgokat a bölcsesség ékesítse, s így a mû méltó legyen Istenhez.
<br/>&nbsp;&nbsp;&nbsp;&nbsp;
Amint a mi szavunk az Igének, Isten Fiának a képmása, úgy a bennünk levõ bölcsesség is ugyanannak az Igének, magának a Bölcsességnek a képmása. Neki köszönhetjük a tudást és a megértést, s ettõl válunk képessé arra, hogy a teremtõ Bölcsességet befogadjuk, s általa ismerhetjük meg az õ Atyját. Mert aki ismeri a Fiút, ismeri az Atyát is (vö. 1 Jn 2, 23), mondja a Szentírás; s egy más helyen: Aki engem fogad be, azt fogadja be, aki engem küldött (Mt 10, 40). Mivel ennek a Bölcsességnek teremtett formája van bennünk és mindenben, méltán mondja az igaz és teremtõ Bölcsesség, magának tulajdonítva mindent, ami formájának mintáját viseli: Az Úr teremtett engem mûveiben (Péld 8, 22).
<br/>&nbsp;&nbsp;&nbsp;&nbsp;
Azonban, amint kifejtettük, mivel a világ a maga bölcsességével nem ismerte fel Istent isteni bölcsességében, úgy tetszett Istennek, hogy balgaságnak látszó igehirdetéssel üdvözítse a hívõket (1 Kor 1, 21). Ezek után Isten már nem akarja, hogy – mint régen – a bölcsességnek a teremtett dolgokban levõ árnyéka és képe révén ismerjük meg õt, hanem úgy tetszett neki, hogy maga az igazi Bölcsesség testet öltsön, ember legyen, kereszthalált szenvedjen, hogy mostantól fogva a hívõk a belé vetett hitük által üdvözülhessenek.
<br/>&nbsp;&nbsp;&nbsp;&nbsp;
Maga Isten Bölcsessége az, aki azelõtt a teremtett dolgokba írt képével (emiatt nevezzük õt Teremtõnek) tette ismertté önmagát és önmaga által Atyját is. Késõbb ugyanez a Bölcsesség, aki maga az Ige, testté lett – ahogy Szent János mondja –, lerombolva halált, és megszabadítva emberi nemünket: önmagát és magán keresztül Atyját is még világosabban kinyilatkoztatta. Ezért mondta e szavakat: Add nekik, hogy megismerjenek téged, az egyedüli igaz Istent és akit küldtél, Jézus Krisztust (Jn 17, 3).
<br/>&nbsp;&nbsp;&nbsp;&nbsp;
Így tehát az egész föld telve van az õ ismeretével. Mivel pedig az Atyának a Fiú által való ismerete és a Fiúnak az Atyából való ismerete azonos: örül neki az Atya, s ugyanazzal az örömmel örvend a Fiú is az Atyában, mondván: Kedvét találta bennem, színe elõtt örvendtem mindennap (vö. Péld 8, 30).
</b>
<p><span class="redsmall">VÁLASZOS ÉNEK</span>
<div align="right" class="red">Kol 2, 6. 9; Mt 23, 10</div>
<br/><b><span class="red">V.</span>
Mivel tehát elismertétek Jézus Krisztust Uratoknak, éljetek is benne. <span class="red">*</span> 
Mert benne lakik testi formában az istenség egész teljessége.</b>
<br/><b><span class="red">F.</span>
Egy a ti tanítótok, Krisztus. <span class="red">*</span> 
Mert benne lakik testi formában az istenség egész teljessége.</b>
<!--{END:OCR6UTc_CIT2}-->

SZERDA
<!--{BEGIN:OCR6STRc_CIT1}-->
<p>
<b>A példabeszédek könyvébõl</b>
<div align="right" class="red">9, 1-18</div>
<div align="center" class="redit">A bölcsesség és a dõreség</div>
<b>
<p>&nbsp;&nbsp;&nbsp;&nbsp;
A bölcsesség házat épített magának, hét faragott oszloppal ékesítette. Áldozati állatait leölte, borát megkeverte, és megterítette asztalát. Elküldötte szolgálóit, hogy hívón kiáltsák a várban és a város falain: „Aki tudatlan, jöjjön hozzám!” És így szólt azokhoz, akikben nincsen okosság: „Jöjjetek, egyétek az én étkemet, és igyátok a bort, amelyet nektek kevertem. Hagyjátok el a dõreséget, hogy élhessetek, és járjatok az okosság útjain.
<br/>&nbsp;&nbsp;&nbsp;&nbsp;
Aki a gúnyolódót feddi, szégyent arat, aki a gonoszt szidja, maga is foltot kap. Ne szidd a gúnyolódót, mert még meggyûlöl, csak a bölcset fedd meg, az majd szeret érte! Adj tanácsot a bölcsnek, és még bölcsebb lesz, tanítsd az igazat, s gyarapítja tudását. A bölcsesség kezdete az Úr félelme, és a Legszentebbnek ismerete okosság. Mert általam sokasodnak meg napjaid, és hosszabbodnak meg életed esztendei. Hogyha bölcs vagy, a magad javára vagy az; de ha gúnyolódol, magad vallod kárát.”
<br/>&nbsp;&nbsp;&nbsp;&nbsp;
Dõreség asszonynak nincsen nyugodalma, tele van butasággal, nem tud semmit sem. Üldögél házának ajtaja elõtt, trónszéken a város magaslatán, hogy felszólíthassa, akik arra járnak, akiknek épp arra vezet el az útjuk: „Térjen be ide mind, aki tudatlan!” Akinek kevés az esze, annak meg ezt mondja: „Milyen édes a víz, amelyet úgy lopnak, s milyen jó az íze a titkos eledelnek!” És nem veszi észre, hogy holtak laknak ott, az alvilág völgyében vannak vendégei.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Lk 14, 16-17; Péld 9, 5</div>
<br/><b><span class="red">V.</span>
Egy ember nagy vendégséget rendezett. Amikor eljött a vendégség kezdetének ideje, elküldte szolgáit, mondják meg a meghívottaknak: <span class="red">*</span> 
Gyertek, már minden készen van.</b>
<br/><b><span class="red">F.</span>
Jöjjetek, egyétek az én étkemet, és igyátok a bort, amelyet nektek kevertem. <span class="red">*</span> 
Gyertek, már minden készen van.</b>
<!--{END:OCR6STRc_CIT1}-->
<!--{BEGIN:OCR6STRc_CIT2}-->
<p>
<b>Procopius gázai püspöknek A példabeszédek könyvéhez írt magyarázatából</b>
<div align="center" class="red">(Cap. 9: PG 87-1, 1299-1303)</div>
<p>
<div align="center" class="redit">Isten Bölcsessége elkészítette nekünk borát és asztalát</div>
<b>
<p>&nbsp;&nbsp;&nbsp;&nbsp;
Megépítette házát a Bölcsesség (vö. Péld 9, 1). Istenünk és Atyánk önmagában gyökerezõ mindenhatósága a világmindenséget saját házának készítette, amelyben hatóerejével lakozik, és saját házának készítette az embert is, aki Isten képmására és hasonlatosságára van teremtve, és aki látható és nem látható természet birtokosa.
<br/>&nbsp;&nbsp;&nbsp;&nbsp;
S hét oszlopát is felállította (vö. Péld 9, 1). A Krisztus formájához hasonlóvá teremtett embernek – hogy higgyen õbenne, és megtartsa parancsait – megadta a Szentlélek hét ajándékát, hogy ezek segítségével – a tudás által felszított lelki erõsség és a lelki erõsség révén megnyilvánult tudás által – lelki emberré váljék, és a hit teljességével megerõsödve a természetfeletti élet részese legyen.
<br/>&nbsp;&nbsp;&nbsp;&nbsp;
A lélek természetes világos látását még világosabbá teszi egyrészt az a lelki erõsség, amely képessé teszi az embert arra, hogy buzgón keresse és kutassa az ismert világon keresztül azt az örök isteni akaratot, amely létrehozta a világmindenséget; másrészt pedig még világosabbá teszi a jó tanács lelke, amely élesen megkülönbözteti minden mulandótól Isten legszentebb, teremtetlen és örök terveit, és segíti az embert, hogy ezeket megismerje, szavával is megvallja, és elfogadja; végül pedig még világosabbá teszi a bölcsesség lelke, amellyel bele tud egyezni azokba az isteni tervekbe, és megnyugodni azokban, semmi mást nem keresve.
<br/>&nbsp;&nbsp;&nbsp;&nbsp;
Vegyítõedényben elegyítette borát, és megterítette asztalát (vö. Péld 9, 2). Az emberben mintegy vegyítõedényben összeelegyítette a lelki és anyagi természetet. Ebben az emberben egyesítette az egész világról és a mindenség Teremtõjérõl szóló tudomány ismeretét, így érthetõ, hogy az embert mindaz, ami az Istenre vonatkozik, megrészegíti, mint a bor. Az pedig, aki maga az élõ kenyér, táplálja az embereket az erõsség lelkével, megittasítja és gyönyörködteti tanításával, és mindezt felkínálja lelki lakomára azoknak, akik részesedni akarnak ebben.
<br/>&nbsp;&nbsp;&nbsp;&nbsp;
Elküldte szolgáit, hogy lakomára hívó, hangos szóval mondják (vö. Péld 9, 3). Elküldte az õ isteni akaratát szolgáló apostolokat, hogy hirdessék hangos szóval az evangéliumot, amelyet a Szentlélek ad az írott és az emberi természetben levõ törvény tökéletesítésére, magához híva az embereket. Krisztusban, mint vegyítõedényben – a megtestesülés titka által – létrejött személyi egységben az isteni és emberi természet minden összekeveredés nélkül csodálatosan egyesül. Ezt hirdeti meg szolgái által hangos szóval: Együgyûek, kerüljetek beljebb (Péld 9, 3). Az az együgyû, aki szívében azt gondolja, hogy nincs Isten. Hagyjon fel az ilyen az istentagadásával, és a hit által forduljon hozzám, és vegye tudomásul, hogy én vagyok a mindenség Alkotója és Ura.
<br/>&nbsp;&nbsp;&nbsp;&nbsp;
Így szólt azokhoz, akikben nincsen okosság: Jöjjetek, egyétek az én étkemet, és igyátok a bort, amelyet nektek kevertem (Péld 9, 4). Azoknak, akik a hit cselekedeteinek híjával vannak, még ha egyéb tudományokkal ékeskednek is, ezt mondja: „Jöjjetek, egyétek testemet, amely úgy táplál benneteket, mint a kenyér; és igyátok véremet, amely tanításom szerint megörvendeztet titeket, mint a bor, és a megistenüléshez elvezet; ezt a vért ugyanis csodás módon az istenséggel elegyítettem üdvösségtekre.”
</b>
<p><span class="redsmall">VÁLASZOS ÉNEK</span>
<div align="right" class="red">Péld 9, 1-2; Jn 6, 56</div>
<br/><b><span class="red">V.</span>
A bölcsesség házat épített magának, hét faragott oszloppal ékesítette. <span class="red">*</span> 
Borát megkeverte, és megterítette asztalát.</b>
<br/><b><span class="red">F.</span>
Aki eszi az én testemet, és issza az én véremet, az bennem marad, én meg benne. <span class="red">*</span> 
Borát megkeverte, és megterítette asztalát.</b>
<!--{END:OCR6STRc_CIT2}-->

CSÜTÖRTÖK
<!--{BEGIN:OCR6STVc_CIT1}-->
<p>
<b>A példabeszédek könyvébõl</b>
<div align="right" class="red">10, 6-32</div>
<div align="center" class="redit">Különbözõ bölcs mondások</div>
<b>
<p>&nbsp;&nbsp;&nbsp;&nbsp;
Az Úr áldása száll az igaz fejére, korai gyász fogja be a gonoszok száját. Az igazak emlékét áldva emlegetik, a gonoszok neve feledésbe merül. A bölcs fontolóra veszi a parancsokat, a fecsegõ bolond vesztébe rohan.
<br/>&nbsp;&nbsp;&nbsp;&nbsp;
Biztos úton jár, aki tisztességben él; aki görbe utat választ, azt rajtakapják. Aki csak szemével pislog, az szenvedést okoz; de békességet szerez, aki nyíltan dorgál. Az igaz ember szája az élet forrása, a gonoszok szája erõszak rejteke. Veszekedést kelt a gyûlölet, a szeretet fátyolt borít a hibákra. Az okos ember ajkán bölcsesség van, de botot érdemel az ostoba háta.
<br/>&nbsp;&nbsp;&nbsp;&nbsp;
A bölcsek csöndben meghúzódnak tudásukkal, de a balga szája kész veszedelem. A gazdagság erõs vára a gazdagnak, a szegénynek romlása a szegénysége. Az igaz keresménye az életet szolgálja, a gonosz szerzeménye a pusztulást. Intõ szóra hallgatni életre vivõ út, aki megveti az intést, az eltévelyedik.
<br/>&nbsp;&nbsp;&nbsp;&nbsp;
A gyûlöletet rejtve tartja az igaz ajak; bolond, aki terjeszti a rágalmakat. Ahol sok a beszéd, nem marad el a bûn, okosan teszi, aki féken tartja ajkát. Tiszta ezüstbõl van az igaz nyelve, milyen keveset ér a gonoszok szíve! Az igaznak ajka sokakat vezérel, de az esztelenek nyomorban halnak meg.
<br/>&nbsp;&nbsp;&nbsp;&nbsp;
Gazdaggá csak az Úr áldása tehet, a magunk fáradsága semmit sem tesz hozzá. A balgának az szerez örömet, amit szégyellni kell, az okos embernek az, amit bölcsen tesz. A gonoszt utoléri, amitõl retteg; amit az igazak kívánnak, az osztályrészük lesz. Ha kitör a vihar, a gonosz nincs többé, de örökre biztos lábon áll az igaz. Mint az ecet a fognak és a füst a szemnek, olyan a lusta azoknak, akik küldik.
<br/>&nbsp;&nbsp;&nbsp;&nbsp;
Az Úr félelme nyújtja az életet, a gonosz évei megrövidülnek. Az igaz reménye örömbe torkollik, amit a gonosz vár, az semmivé válik. Az Úr útja a tisztességesnek oltalom, a gonosztevõknek meg pusztulás. Az igaz nem inog meg a lábán soha, a gonosznak nincs a földön maradása. Az igaznak szája bölcsességet áraszt, a hamisságnak kitépik a nyelvét. Az igazak ajka azt tudja, ami kedves, a gonoszoké meg csak a fonákságot.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 36,30.31;111,6.7</div>
<br/><b><span class="red">V.</span>
Az igaz szája bölcsességet szól, és nyelve igazságot beszél. <span class="red">*</span> 
Isten törvénye él a szívében.</b>
<br/><b><span class="red">F.</span>
Örök emlékezete marad az igaznak, rossz hírtõl nem kell félnie. <span class="red">*</span> 
Isten törvénye él a szívében.</b>
<!--{END:OCR6STVc_CIT1}-->
<!--{BEGIN:OCR6STVc_CIT2}-->
<p>
<b>Szent Ambrus püspök zsoltármagyarázataiból</b>
<div align="center" class="red">(Ps 36, 65-66: CSEL 64, 123-125)</div>
<p>
<div align="center" class="redit">Nyisd meg ajkadat Isten igéjére!</div>
<b>
<p>&nbsp;&nbsp;&nbsp;&nbsp;
A bölcsességrõl való elmélkedés legyen mindig a szívünkben és szánkban, nyelved megfontolt meggyõzõdést mondjon, és Istened törvénye legyen a szívedben (vö. Zsolt 36, 30). Hiszen a Szentírás is mondja neked: Beszélj róluk, amikor otthon tartózkodsz, s amikor úton vagy, amikor lefekszel, s amikor fölkelsz (MTörv 6, 7). Tehát az Úr Jézusról beszéljünk, mert õ a bölcsesség, õ az ige, az Isten Igéje.
<br/>&nbsp;&nbsp;&nbsp;&nbsp;
Ez is írva áll: Nyisd meg ajkadat Isten igéjére! Õt hirdeti meg az, aki az õ beszédeit mondja el, és szavain elmélkedik. Mindig róla beszéljünk. Ha a bölcsességrõl beszélünk, õ az; ha az erényrõl, õ az; ha az igazságosságról, megint csak õ az; ha a békérõl, az igazságról vagy az életrõl és a megváltásról beszélünk, õ az.
<br/>&nbsp;&nbsp;&nbsp;&nbsp;
Írva van: Nyisd meg ajkadat Isten igéjére! Te nyisd meg ajkadat, õ meg majd szól általa. Ezért mondja Dávid: Hadd halljam, amit hirdet bennem az Úr (vö. Zsolt 84, 9), és maga Isten Fia mondja: Nyisd ki szádat, és én betöltöm (Zsolt 80, 11). De nem mindenki képes, arra, hogy befogadja a tökéletes bölcsességet, mint Salamon vagy Dániel; mindenkibe a befogadóképessége szerint árad a bölcsesség lelke, de azt minden hívõ megkapja. Ha hiszel, tiéd a bölcsesség lelke.
<br/>&nbsp;&nbsp;&nbsp;&nbsp;
Ezért elmélkedj róla mindig, és hirdesd az Isten dolgait, amikor otthon tartózkodsz (MTörv 6, 7). Az otthon jelentheti a templomot, de érthetjük ezt saját bensõnkre is, hogy a lelkünkben beszéljünk. Megfontoltan beszélj, hogy elkerüld a bûnt, és bele ne essél a bõbeszédûséged miatt. Ha otthon vagy, ítéletedben szigorú légy magadhoz. Útközben is beszélj, soha ne hagyd abba. Úton beszélsz, ha Krisztusban szólsz, mivel Krisztus az út. Hallgasd csak, hogyan szólj hozzá: Azt kívánom, hogy a férfiak mindenütt tiszta lélekkel emeljék imára a kezüket, ne haragos és viszálykodó érzülettel (1 Tim 2, 8). Beszélj, ó, ember, még ha lefekszel is, nehogy rád szakadjon a halál álma. Hallgasd csak, hogyan beszélj, ha lefekszel: Nem engedem szunnyadni szememet, és szempillámat álomra nem hunyom, míg nem találok lakóhelyet az Úrnak, hajlékot Jákob erõs Istenének (Zsolt 131, 4).
<br/>&nbsp;&nbsp;&nbsp;&nbsp;
Ha felébredsz, és felkelsz, róla beszélj, hogy teljesítsd, ami a kötelességed. Halljad csak, hogy kelteget téged Krisztus. A lelked ezt mondja: Szerelmem kopog az ajtónál, és Krisztus így szól: Nyisd ki az ajtót, húgocskám, kedvesem! (Én 5, 2). Figyeld csak azt is, hogy te hogyan tudod keltegetni Krisztust. A lélek ezt mondja: Jeruzsálem leányai, kérlek benneteket, ne zavarjátok meg a szerelmemet, s föl ne ébresszétek! (Én 3, 5). A szeretet pedig Krisztus.
</b>
<p><span class="redsmall">VÁLASZOS ÉNEK</span>
<div align="right" class="red">1 Kor 1, 30. 31; Jn 1, 16</div>
<br/><b><span class="red">V.</span>
Krisztus Jézus Istentõl bölcsességünkké, megigazulásunkká, megszentelõdésünkké és megváltásunkká lett. <span class="red">*</span> 
Így teljesül az Írás: Aki dicsekszik, az Úrban dicsekedjék</b>
<br/><b><span class="red">F.</span>
Mindnyájan az õ teljességébõl részesültünk, kegyelmet kegyelemre halmozva. <span class="red">*</span> 
Így teljesül az Írás: Aki dicsekszik, az Úrban dicsekedjék</b>
<!--{END:OCR6STVc_CIT2}-->

PÉNTEK
<!--{BEGIN:OCR6PIc_CIT1}-->
<p>
<b>A példabeszédek könyvébõl</b>
<div align="right" class="red">15, 8-9. 16-17. 25-26. 29. 33; 16, 1-9; 17, 5</div>
<div align="center" class="redit">Ahogyan az Úr látja az embert</div>
<b>
<p>&nbsp;&nbsp;&nbsp;&nbsp;
A gonosz áldozata iszonyat az Úrnak, de az igazak imája tetszik neki. Utálja az Úr a gonosz életét, de aki az igazság útján jár, azt kedveli. Többet ér a kevés az Úr félelmében, mint ha nyugtalansággal párosul a tömérdek kincs. Jobb egy tál fõzelék és szeretet hozzá, mint egy kövér ökör gyûlölettel.
<br/>&nbsp;&nbsp;&nbsp;&nbsp;
A kevélyek házát lerombolja az Úr, az özvegy mezsgyéjét meg helyreállítja. A gonosz terve iszonyat az Úrnak, de a barátságos szavak tiszták elõtte. A gonoszoktól távol marad az Úr, de az igazak imáját meghallgatja. Az Úr félelme a bölcsesség iskolája, az alázatossag megelõzi a dicsõséget.
<br/>&nbsp;&nbsp;&nbsp;&nbsp;
A szívben meghányni-vetni, ez az ember dolga, de a felelet az Úrtól jön a nyelvre. A férfi útja tiszta a maga szemében, ám a lelket az Úr veti latra. Bízd az Úrra, ami tennivalód akad, akkor a terveid valósággá válnak. Az Úr mindent a maga céljára teremtett, magát a gonoszt is a balsors napjára.
<br/>&nbsp;&nbsp;&nbsp;&nbsp;
Utálat az Úrnak minden gõgös ember, kezemet adom rá, nem marad büntetlen! A jó út kezdete: megtenni, ami helyes; ez Istennél kedvesebb, mint áldozatot bemutatni. Szeretet és hûség jóváteszi a bûnt, s az Úr félelme távol tart a rossztól.
<br/>&nbsp;&nbsp;&nbsp;&nbsp;
Ha egy férfi útja kedves az Úr elõtt, ellenségeit is kibékíti vele. Jobb az igazságos úton szerzett kevés, mint a nagy haszon becstelenség árán. A szív megtervezi az embernek az útját, de lépéseit az Úr irányítja.
<br/>&nbsp;&nbsp;&nbsp;&nbsp;
Aki szegényt gúnyol, az Teremtõjét bántja, aki örül a bajának, nem marad büntetlen.
</b>
<p><span class="redsmall">VÁLASZOS ÉNEK</span>
<div align="right" class="red">Vö. MTörv 6,13; Péld 15, 33</div>
<br/><b><span class="red">V.</span>
Meg ne feledkezz az Úrról, aki kivezetett Egyiptom földjérõl! <span class="red">*</span> 
Féld az Urat, a te Istenedet, csak neki szolgálj!</b>
<br/><b><span class="red">F.</span>
Az Úr félelme a bölcsesség iskolája, az alázatosság megelõzi a dicsõséget. <span class="red">*</span> 
Féld az Urat, a te Istenedet, csak neki szolgálj!</b>
<!--{END:OCR6PIc_CIT1}-->
<!--{BEGIN:OCR6PIc_CIT2}-->
<p>
<b>Szent Ágoston püspöknek Szent János elsõ levelérõl szóló fejtegetéseibõl</b>
<div align="center" class="red">(Tract. 4, 6: PL 35, 2008-2009)</div>
<p>
<div align="center" class="redit">Szívünk vágya irányuljon Istenre!</div>
<b>
<p>&nbsp;&nbsp;&nbsp;&nbsp;
Milyen ígéretet kaptunk? Azt, hogy: Hozzá hasonlók leszünk, mert látni fogjuk, amint van (1 Jn 3, 2). Ahogy tudott, úgy szólt a nyelv, a többit a szív gondolja el. Mit mondhatott még Szent János is ahhoz viszonyítva, aki van, sõt mit mondhatunk mi, az õ érdemeinél alávalóbb emberek?
<br/>&nbsp;&nbsp;&nbsp;&nbsp;
Térjünk tehát vissza a Szentlélekhez, térjünk vissza annak az Ajándékához, aki szívünk belsejében megtanít bennünket arra, amit elmondani nem tudunk; és mivel most még nem láthatjátok, ezért vágyban törekedjetek feléje.
<br/>&nbsp;&nbsp;&nbsp;&nbsp;
A jó keresztény egész élete szent vágyakozás. Ami után vágyakozol, azt még nem látod, de az utána való vágyakozásod képessé tesz arra, hogy ha eljön, betelhess azzal, amit látni fogsz.
<br/>&nbsp;&nbsp;&nbsp;&nbsp;
Ha meg akarsz tölteni valami tartályt, és látod, hogy nagyobb az adomány, akkor kitágítod azt a zsákot vagy tömlõt vagy más hasonló tartót. Ha tudod, mennyit kell beletöltened, és látod, hogy szûk a zsák, akkor kitágítod, hogy növeld a befogadóképességét. Isten is, amikor várakoztat, így tágítja a vágyadat, és e vágyakozásoddal tágítja lelkedet, és e tág lélekbe majd többet tudsz befogadni.
<br/>&nbsp;&nbsp;&nbsp;&nbsp;
Vágyakozzunk tehát, testvéreim, hogy majd beteljünk! Nézzétek Pált, mennyire tágítja a lelkét, hogy befogadhassa az eljövendõt. Azt mondja ugyanis: Nem mintha már elértem volna, vagy már célba értem volna. Testvérek, nem gondolom, hogy máris magamhoz ragadtam (Fil 3, 12-13).
<br/>&nbsp;&nbsp;&nbsp;&nbsp;
Mit csinálsz tehát ebben az életben, ha még nem ragadtad magadhoz? Azt az egyet, hogy elfelejtem, ami mögöttem van, és nekilendülök annak, ami elõttem van. Futok a kitûzött cél felé, az égi hivatás pálmájáért (Fil 3, 13). Nekilendül – mondja –, és fut a kitûzött cél felé. Úgy érezte, hogy még kicsi annak befogadására, amit szem nem látott, fül nem hallott, emberi szív föl nem fogott (1 Kor 2, 9).
<br/>&nbsp;&nbsp;&nbsp;&nbsp;
Az a mi életünk feladata, hogy a vágyakozásban gyakoroljuk magunkat. Annyiban alakít minket ez a szent vágy, amennyiben vágyainkat elvágjuk a világ szeretetétõl. Már beszéltünk arról az ûrrõl, amelyet be kell töltenünk. Töltekezzél jóval, és szórd ki a rosszat!
<br/>&nbsp;&nbsp;&nbsp;&nbsp;
Gondold el: Isten mézzel akar téged megtölteni, de ha ecettel vagy tele, hová teszed a mézet? Öntsd ki, ami eddig benned volt, tisztítsd ki lelked edényét, tisztítsd ki, ha kell, fáradsággal is kisúrolva, hogy alkalmas légy annak befogadására.
<br/>&nbsp;&nbsp;&nbsp;&nbsp;
Mondjuk, hogy mézet akar beléd tölteni, mondjuk, hogy aranyat, mondjuk, hogy bort, vagy bármit mondunk, ki nem mondható az, amit mondani akarunk: hiszen Isten a neve. És ha azt mondjuk: Isten, akkor is mit mondtunk? Ez a két szótag az egész, amit várunk. Bármit mondjunk is, minden kisebb nála. Tágítsuk ki tehát õfeléje a lelkünket, hogy ha jön, betöltse azt. Hozzá leszünk hasonlók, mert látni fogjuk õt, amint van (1 Jn 3, 2).
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 36, 4-5</div>
<br/><b><span class="red">V.</span>
Örömödet az Úrban keresd, <span class="red">*</span> 
Õ majd teljesíti szíved vágyait.</b>
<br/><b><span class="red">F.</span>
Bízd sorsodat az Úrra, benne remélj. <span class="red">*</span> 
Õ majd teljesíti szíved vágyait.</b>
<!--{END:OCR6PIc_CIT2}-->

SZOMBAT
<!--{BEGIN:OCR6SOc_CIT1}-->
<p>
<b>A példabeszédek könyvébõl</b>
<div align="right" class="red">31, 10-31</div>
<div align="center" class="redit">A derék asszony dicsérete</div>
<b>
<p>&nbsp;&nbsp;&nbsp;&nbsp;
Derék asszonyt ki talál? Értéke a gyöngyét messze meghaladja. Férje egész szívével ráhagyatkozik, és nem jár rosszul vele. Mindig a javára van, sose a kárára, életének minden napján.
<br/>&nbsp;&nbsp;&nbsp;&nbsp;
Elõteremti a gyapjút és a kendert, és mindent beszerez ügyes kézzel. Olyan, mint a kalmárok hajója: messze földrõl szállítja az élelmet. Bár még éjszaka van, már fölkel, és ellátja a háza népét eledellel, szolgálóleányait egy egész napra valóval.
<br/>&nbsp;&nbsp;&nbsp;&nbsp;
Szántóföld után néz, és meg is szerzi, szõlõt telepít keze munkájából. Jól körülköti derekát övvel, s nekifeszíti karját a munkának. Tudja, hogy jó hasznot hajt, éjnek idején sem alszik ki lámpája.
<br/>&nbsp;&nbsp;&nbsp;&nbsp;
Kinyújtja karját a guzsaly után, és kezével megfogja az orsót. Kiterjeszti kezét az elnyomott fölé, a szûkölködõnek meg a karját nyújtja. Nem kell féltenie háza népét a hótól: egész háza népét ellátta kettõs ruhával, és takarókat is csinált magának.
<br/>&nbsp;&nbsp;&nbsp;&nbsp;
Ruhája bársonyos len és bíbor gyapjú. Férjét a kapuknál igen nagyra tartják, hogyha tanácsban ül az ország véneivel. Ingeket is készít, és eladja õket, öveket is árul a kereskedõnek.
<br/>&nbsp;&nbsp;&nbsp;&nbsp;
Az erõ érzete veszi körül, vidáman néz a jövendõ elé. Ha kinyitja száját, bölcsen beszél, jóságos tanítás árad a nyelvérõl. Szemmel tartja háza népe munkáját, a tétlen lustaság nem kenyere.
<br/>&nbsp;&nbsp;&nbsp;&nbsp;
Kiállnak fiai, s boldognak hirdetik, a férje is fölkel, és így dicséri: „Sok asszony megmutatta, hogy milyen derék, de te fölülmúlod õket, mind, valamennyit!”
<br/>&nbsp;&nbsp;&nbsp;&nbsp;
Csalfa dolog a báj, a szépség múlandó, de az okos asszonynak kijár a dicséret. Magasztalják keze munkájáért, a városkapuknál dicsérjék tetteit!
</b>
<p><span class="redsmall">VÁLASZOS ÉNEK</span>
<div align="right" class="red">Vö. Péld 31, 17. 18; Zsolt 45, 6</div>
<br/><b><span class="red">V.</span>
Jól körülköti derekát az övével, és nekifeszíti karját a munkának. <span class="red">*</span> 
Ezért lámpája soha ki nem alszik.</b>
<br/><b><span class="red">F.</span>
Isten oltalmazza már kora hajnalban; nem fog megrendülni, mert Isten lakik benne. <span class="red">*</span> 
Ezért lámpája soha ki nem alszik.</b>
<!--{END:OCR6SOc_CIT1}-->
<!--{BEGIN:OCR6SOc_CIT2}-->
<p>
<b>XII. Piusz pápának az új házasokhoz intézett szavaiból</b>
<div align="center" class="red">(Discorsi e Radiomessaggi, 11 mart. 1942: 3, 385-390)</div>
<p>
<div align="center" class="redit">A feleség a család napsugara</div>
<b>
<p>&nbsp;&nbsp;&nbsp;&nbsp;
Minden családnak megvan a maga tündöklõ napja, és ez a feleség. Halljátok, mit mond és mit tart errõl a Szentírás: A szorgos asszony kedvessége elbájolja férjét. A szemérmes asszony igen nagy kegyelem. Az egek magasából világító naphoz hasonlít az asszony, ha jó, s dísze a házának (Sir 26, 16).
<br/>&nbsp;&nbsp;&nbsp;&nbsp;
Valóban, egy feleség és anya olyan, mint a család napja. A napfény nagylelkûségével, a maga áldozatos iparkodásával, szakadatlan szorgoskodásával, mindenben tanúsított éber és gondos gyöngédségével férje és gyermekei életét békéssé és derûssé teszi. Állandó fényt és meleget áraszt maga körül. Úgy szokták mondani, hogy a házasság akkor boldog, ha mindkét házastárs nem a saját maga, hanem a másik boldogítását és jólétét keresi. Ez a nemes lelki tulajdonság és jóakarat – bár kétségtelen, mindkettõjüket kötelezi –, mégis leginkább az asszony erénye. Teremtésénél fogva ugyanis az anyai természet van megáldva a szívnek azzal a bizonyos bensõ ösztönével és bölcsességével, amelynek köszönhetõ az, hogy ha megbántották is, csak derûs jókedvvel válaszol, vagy hogyha gyalázat éri, azt is csak tiszteletet parancsoló méltósággal viseli el éppen úgy, mint a nap, amely a reggeli felhõs eget a hajnal ragyogásával teszi derültté, és napnyugtakor is aranyló sugaraival vonja be a fellegeket.
<br/>&nbsp;&nbsp;&nbsp;&nbsp;
A feleség a család tündöklõ napja, aki megjelenésének és beszédjének lángoló hevével ragyog fel elõttünk. Szemének édes sugara és hangja átjárja a lelkeket; érintgeti, hajlítgatja, fölemeli, de el is ûzi a szenvedélyek kusza zavargását. A jól végzett munka örömére hangolja, és a családias beszélgetés meghittségébe vonja férjét, miután az legtöbbször egész nap szakadatlanul dolgozott a mûhelyben vagy a mezõgazdaságban, avagy talán kereskedelmi ügyeivel, illetve hivatali teendõivel foglalkozott.
<br/>&nbsp;&nbsp;&nbsp;&nbsp;
A feleség a család napja a maga természetes, kristálytiszta közvetlenségével, komoly egyszerûségével, tiszteletet parancsoló keresztény méltóságával. Gondolkodása mély, lelkülete minden jóra kész, viselkedése és öltözete illendõen választékos, mert lebilincselõ szemérmesség ékesíti egész erkölcsi személyiségét. Lelkének finom rezdülései, arcának ünnepélyességet sugárzó vonásai, hallgatása és minden fullánktól mentes mosolya, valamint minden jóra való készsége az egyszerûségében is pompás virágnak a báját kölcsönzi neki, amely a szivárvány színeiben pompázik.
<br/>&nbsp;&nbsp;&nbsp;&nbsp;
Bárcsak megtudnátok, hogy a feleségnek és édesanyának ez a képe a szeretetnek és háládatosságnak milyen mély érzéseit kelti fel az édesapa és gyermekek szívében, és mennyire belevésõdik ez a lelkükbe mindenkorra.
</b>
<p><span class="redsmall">VÁLASZOS ÉNEK</span>
<div align="right" class="red">Sir 26, 16. 21</div>
<br/><b><span class="red">V.</span>
Az asszony szerelme elbájolja férjét; <span class="red">*</span> 
A szent és szemérmes asszony igen nagy kegyelem.</b>
<br/><b><span class="red">F.</span>
Az egek magasából világító naphoz hasonlít az asszony, ha jó, s dísze a házának. <span class="red">*</span> 
A szent és szemérmes asszony igen nagy kegyelem.</b>
<!--{END:OCR6SOc_CIT2}-->
</body>
</html>
