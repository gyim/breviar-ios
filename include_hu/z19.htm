<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>18 A. zsoltár</title>
</head>
<body id="psalm">

<!--{BEGIN:ZALM19,2-7}-->
<!--{BEGIN:ZALM19_I}-->
<div class="psalm-title">18 A. zsoltár</div>
<!--{BEGIN:PSALMODIA_NADPIS}--><div class="psalm-subtitle">A teremtõ Isten dicsérete</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Eljön hozzánk felkelõ Napunk a magasságból... hogy lépteinket a békesség útjára vezérelje </i> (Lk 1, 78. 79).</div><!--{END:PSALMODIA_MYSLIENKA}-->
<p class='verse'>Isten dicsõségét hirdetik az egek,&nbsp;*<br/>
kezének mûvérõl vall a mennybolt.</p>
<p class='verse'>A nappalok ezt zengik egymásnak,&nbsp;*<br/>
erre oktatja éj az éjszakát.</p>
<p class='emptyline'/>
<p class='verse'>Nem olyan hang ez, nem olyan beszéd,&nbsp;*<br/>
hogy meg ne értenéd szavát.</p>
<p class='verse'>Minden földre elhat szózatuk,&nbsp;*<br/>
a földkerekség végéig eljut igéjük.</p>
<p class='emptyline'/>
<p class='verse'>Az égen vert Isten sátort a napnak,&nbsp;†<br/>
és az, mint nászházból kilépõ võlegény,&nbsp;*<br/>
mint ujjongó dalia fut neki útjának.</p>
<p class='verse'>Az ég egyik peremérõl indul,&nbsp;†<br/>
és másik széléig ér a pályája:&nbsp;*<br/>
tüze elõl rejtõzni nem lehet.</p>
<!--{END:ZALM19_I}-->
<!--{END:ZALM19,2-7}-->

<!--{BEGIN:ZALM19,8-15}-->
<!--{BEGIN:ZALM19_II}-->
<div class="psalm-title">18 B. zsoltár</div>
<!--{BEGIN:PSALMODIA_NADPIS}--><div class="psalm-subtitle">Dicséret Istennek, a törvény Urának</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Legyetek tökéletesek, amint mennyei Atyátok tökéletes</i> (Mt 5, 48).</div><!--{END:PSALMODIA_MYSLIENKA}-->
<p class='verse'>Az Úr törvénye szeplõtelen: megújítja a lelket;&nbsp;*<br/>
az Úr rendelése megbízható, okosságot ad a tudatlanoknak.</p>
<p class='verse'>Az Úr végzése igaz: megvidámítja a szívet;&nbsp;*<br/>
az Úr parancsa világos: fényt gyújt a szemnek.</p>
<p class='verse'>Az Úr félelme tiszta: megmarad örökre;&nbsp;*<br/>
az Úr ítélete mind igaz és igazságos,</p>
<p class='verse'>kívánatosabb aranynál és drágakõnél,&nbsp;*<br/>
édesebb a méznél, a csorgatott lépesméznél.</p>
<p class='verse'>Szolgád belõlük merít bölcsességet,&nbsp;*<br/>
megtartásuk bõ jutalmat ád.</p>
<p class='verse'>A botlásokat ki veszi észre?&nbsp;†<br/>
Rejtett bûneimtõl tisztíts meg engem,&nbsp;*<br/>
és õrizz meg a gõgtõl: ne legyen úr rajtam!</p>
<p class='verse'>Tiszta leszek akkor egészen,&nbsp;*<br/>
és a nagy bûnöktõl megmenekülök.</p>
<p class='verse'>Ajkam szólása, szívem gondolata&nbsp;†<br/>
legyen kedves elõtted,&nbsp;*<br/>
én Uram, segítõm és megváltóm!</p>
<!--{END:ZALM19_II}-->
<!--{END:ZALM19,8-15}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</body>
</html>