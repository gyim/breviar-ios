<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>38. zsoltár – I.</title>
</head>
<body class="psalm">

<!--{BEGIN:ZALM39_I}-->
<div class="psalm-title">38. zsoltár – I.</div>
<div class="psalm-subtitle">Beteg ember imája</div>
<div class="psalm-idea"><i>A természet múlandóságnak van alávetve . . . Isten akaratából</i> (Róm 8, 20).</div>
<p class='verse'>Így szóltam: „Vigyázok útjaimra,&nbsp;*<br/>
nyelvemmel nem vétkezem;</p>
<p class='verse'>retesszel zárom le szájam,&nbsp;*<br/>
amíg gonosz ember áll elõttem.”</p>
<p class='emptyline'/>
<p class='verse'>Hallgattam, elnémultam, de mi haszna,&nbsp;*<br/>
és fájdalmam kiújult.</p>
<p class='verse'>Szívem fölhevült bennem,&nbsp;*<br/>
elmélkedtem, s egyre nagyobb lánggal égett.</p>
<p class='emptyline'/>
<p class='verse'>Nyelvem akkor megoldódott:&nbsp;*<br/>
„Uram, tudasd velem életem végét:</p>
<p class='verse'>mennyi napjaimnak száma,&nbsp;*<br/>
hadd tudjam meg, mily rövid az életem!”</p>
<p class='emptyline'/>
<p class='verse'>Íme, napjaimat néhány araszra mérted,&nbsp;*<br/>
életem ideje elõtted semmiség.</p>
<p class='verse'>Minden csak hiábavalóság, minden emberélet is,&nbsp;*<br/>
mint az árnyék, az ember úgy múlik el.</p>
<p class='verse'>Hiábavaló az is, hogy veszõdik,&nbsp;*<br/>
kuporgat, de nem tudja, kinek.</p>
<!--{END:ZALM39_I}-->

<!--{BEGIN:ZALM39_II}-->
<div class="psalm-title">38. zsoltár – II.</div>
<div class="psalm-subtitle">Beteg ember imája</div>
<div class="psalm-idea"><i>A természet múlandóságnak van alávetve . . . Isten akaratából</i> (Róm 8, 20).</div>
<p class='verse'>És most, Uram, mire várhatok?&nbsp;*<br/>
Egyedül benned reménykedem.</p>
<p class='verse'>Minden gonoszságomból ments ki engem,&nbsp;*<br/>
ne szolgáltass ki az esztelen gyalázatának!</p>
<p class='verse'>Elnémulok, már nem nyitom ki ajkamat,&nbsp;*<br/>
mert te vagy, aki ezt végbevitted.</p>
<p class='emptyline'/>
<p class='verse'>Csapásaidat vedd le rólam,&nbsp;*<br/>
elpusztulok sújtó kezed alatt.</p>
<p class='verse'>Fenyíted az embert gonoszsága miatt,&nbsp;†<br/>
moly módjára erejét elemészted.&nbsp;*<br/>
Mint egy lehelet, annyit ér minden ember.</p>
<p class='emptyline'/>
<p class='verse'>Hallgasd meg, Uram, imádságomat,&nbsp;*<br/>
figyelj kiáltásomra!</p>
<p class='verse'>Ne légy süket siránkozásomra,&nbsp;†<br/>
hiszen nálad jövevény vagyok,&nbsp;*<br/>
vándor, mint minden õsöm.</p>
<p class='verse'>Vedd le rólam szemedet, hogy föllélegezzem,&nbsp;*<br/>
mielõtt elmegyek, és nem leszek többé.</p>
<!--{END:ZALM39_II}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>