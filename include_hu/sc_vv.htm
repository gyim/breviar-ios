<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Vidéky">
	<link rel="stylesheet" type="text/css" href="../breviar.css">
	<title>sc_vv</title>
</head>
<body>
<center><b>SZENT NEVELÕK KÖZÖS ZSOLOZSMÁJA</b></center>
<p><font size=-1><font color="#FF0000">Szent férfiak, vagy Szent asszonyok közös zsolozsmája, az alábbiak kivételével.</font></font>
<center><p>I. ESTI DICSÉRET</center>
<p><b><font color="#FF0000">Magnificat-ant.</font>&nbsp;<!--{BEGIN:SCVV_1MAGNIFIKAT}--> 
Fiam, tartsd meg atyád parancsát, ne vedd semmibe anyád tanítását: egyszer s mindenkorra kösd a szívedre!<!--{BEGIN:V_O_ALELUJA}--> Alleluja.<!--{END:V_O_ALELUJA}--><!--{END:SCVV_1MAGNIFIKAT}--></b>
<p><font color="#FF0000"><font size=-1>Könyörgés, mint a Reggeli dicséretben.</font></font>
<center><p>REGGELI DICSÉRET</center>
<p><b><font color="#FF0000">Benedictus-ant:</font>&nbsp;<!--{BEGIN:SCVV_rBENEDIKTUS}-->Aki irgalmasságot gyakorol, olyan mint a jó Pásztor, tanítja és oktatja nyáját. <!--{BEGIN:V_O_ALELUJA}--> Alleluja.<!--{END:V_O_ALELUJA}--><!--{END:SCVV_rBENEDIKTUS}--></b>
<p><font color="#FF0000"><font size=-1>Könyörgés</font></font><font size=-1></font>
<p><font color="#FF0000"><font size=-1>Saját könyörgés, ha nincs, akkor az alábbi:</font></font>
<br><!--{BEGIN:SCVV_MODLITBA}-->
<br><b>Istenünk, te Szent <font color="#FF0000"><font>N.</font></font> -t arra rendelted Egyházadban, hogy az embereknek megmutassa az üdvösség útját. Segíts, hogy példája nyomán tanítómesterünket, Krisztust kövessük, és embertársainkkal együtt eljussunk hozzád. <!--{BEGIN:ZAKONCENIE_SKRZE}--><!--{END:ZAKONCENIE_SKRZE}--></b>
<br><!--{END:SCVV_MODLITBA}-->
<center>II. ESTI DICSÉRET</center>
<p><b><font color="#FF0000">Magnificant ant.</font>&nbsp;<!--{BEGIN:SCVV_vMAGNIFIKAT}-->Engedjétek hozzám a gyermekeket, mert ilyeneké a mennyek országa.<!--{BEGIN:V_O_ALELUJA}-->  Alleluja.<!--{END:V_O_ALELUJA}--><!--{END:SCVV_vMAGNIFIKAT}--></b>
<p><font color="#FF0000"><font size=-1>Könyörgés, mint a Reggeli dicséretben.</font></font>
<center>OLVASMÁNYOS IMAÓRA</center>
<!--{BEGIN:SCVV_cCIT2}-->
<p>
<b>Aranyszájú Szent János püspöknek a Máté-evangéliumról mondott szentbeszédeibõl</b>
<div align=center><font color="#FF0000">(Hom. 59: PG 58, 580. 584)</font></div>
<p>
<div align=center><i><font color="#FF0000">Törõdnünk kell a gyermekek javával</font></i></div>
<b>
<p>&nbsp;&nbsp;&nbsp;&nbsp;
Amikor az Úr azt mondja:<i> Angyalaik az égben szüntelenül látják mennyei Atyám arcát </i>(Mt 18, 10), és amikor így szól: <i>Azért jöttem én, és ez Atyám akarata:</i> serényebbekké teszi azokat, akiknek feladatuk lesz a gyermekek gondját viselni.
<br>&nbsp;&nbsp;&nbsp;&nbsp;
Látod, mekkora védõfalat vont a gyermekek köré: végromlással fenyegeti megbotránkoztatóikat, viszont mérhetetlen javakat ígér azoknak, akik felkarolják õket és törõdnek velük; végül pedig megerõsíti ezt azzal a példával, amelyet õ és az Atya ad. Kövessük ezt a példát mi is. Ne vonakodjunk testvéreink érdekében semmilyen, még alacsonyrendûnek és fáradságosnak tûnõ szolgálattól sem; mert ha segíteni kell, meg ha szürke kis senki volna is az, akinek érdekében fáradozunk, még ha kimerítõ volna is, ha hegyeket és meredek szakadékokat kellene bejárnunk, akkor is mindent el kell vállalnunk testvérünk üdvéért. Mert Istennek annyira drága a lélek, hogy saját Fiát sem kímélte érdekében (Róm 8, 32). Éppen ezért esedezve kérem, hogy hajnalhasadtakor, mihelyt kilépünk házunkból, az legyen egyetlen kitûzött célunk és legeslegelsõ igyekezetünk, hogy a veszélyben forgót kimentsük.
<br>&nbsp;&nbsp;&nbsp;&nbsp;
Semmi sem ér fel a lélekkel. Azt mondja az Úr: Mit használ az embernek, ha az egész világot megnyeri is, lelkének azonban kárát vallja? (vö. Mk 8, 36). Mert bizony mindent tönkretesz és sárba ránt a bírvágy, és kioltja az istenfélelmet. Mint valami zsarnok egy várat, úgy keríti hatalmába az emberek lelkét. A bírvágy az, amiért elhanyagoljuk gyemekeink meg a magunk üdvét is, azt az egyet tartva szem elõtt, hogyan lehetnénk jobb módúak, hogy így gazdagságot hagyjunk másoknak, ezek azután megint másoknak, ezek ismét utódaiknak, és majd megint újabbaknak. Ilyenformán — hogy úgy mondjam — csak továbbadói leszünk javainknak és vagyonunknak, de nem igazi birtokosai. Ez nagy esztelenség. Innen van az, hogy a gyermekek alávalóbbak lesznek a szolgáknál. Mert a szolgát büntetjük, ha nem is az õ, hanem a magunk érdekében; a gyermekek viszont még ennyi gondoskodásban sem részesülnek: íme, a mi szemünkben a szolgáknál is alávalóbbak!
<br>&nbsp;&nbsp;&nbsp;&nbsp;
De mit mondok, a szolgáknál? Hiszen az állaténál is kevesebb a gyermek értéke. A szamarakkal és lovakkal többet törõdünk, mint a gyermekekkel. Aztán meg, ha valaki egy öszvér tulajdonosa, több gondja van arra, hogy a legjobb hajcsárt szegõdtesse mellé, hogy az ne legyen se tapasztalatlan, se tolvaj, se részeges vagy a mesterségben járatlan; ha viszont a gyermek mellé kell nevelõt fogadni, csak úgy felületesen választunk valakit, aki éppen akad. Pedig bizony ennél a mesterségnél nincs fontosabb.
<br>&nbsp;&nbsp;&nbsp;&nbsp;
Mert mi volna ahhoz fogható, mint a lelket irányítani, és kifejleszteni a fiatalok szellemi képességeit és jellemét. Ezért, akinek az a hivatása, kell, hogy tökéletesebben lássa el feladatát, mint akár a festõmûvész, akár a szobrász. Mi pedig ezzel semmit sem törõdünk, csak azt az egyet figyeljük, hogyan tanulja a beszéd mûvészetét. És ezt megint csak nem másért, mint a vagyonszerzés érdekében szorgalmazzuk. Nem azért tanul a gyerek beszélni, hogy jó szónok legyen, hanem azért, hogy sok pénzt szerezzen. Mert ha módjában lenne enélkül is megtollasodni, gondot se fordítanának taníttatására.
<br>&nbsp;&nbsp;&nbsp;&nbsp;
Látod, ugye, milyen nagy a vagyon zsarnoksága? Miképp hatol be mindenhová, és az embereket, mint megkötözött rabszolgákat, oda hurcolja kénye-kedve szerint, ahova akarja. De mi hasznunk van abból, hogy ennyiszer felhánytogátjuk ezt? Mi szavakkal támadjuk ezt a kényuralmat, az pedig tettekkel hatalmasodik rajtuk. De mégis, és mindezzel dacolva, szünet nélkül továbbra is ostorozzuk szavainkkal. És ha valamit is elérünk: nyerünk vele mi is, meg ti is. Ha ugyan kitartotok a jó feltételetekben, mert a magam részérõl én mindent megtettem.
<br>&nbsp;&nbsp;&nbsp;&nbsp;
Isten óvjon mindnyájatokat ettõl a betegségtõl, nekünk pedig adja meg, hogy bennetek legyen dicsõségünk. Mert övé a dicsõség és a hatalom, mindörökkön-örökké. Ámen.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Péld 23, 26; 1, 9; 5, 1</font></div>
<br><b><font color="#FF0000">V.</font>
Fiam, add nekem a szívedet, és irányítsd útjaimra szemedet <font color="#FF0000">*</font> 
Hogy elnyerd üdvösségedet.<!--{BEGIN:V_O_ALELUJA}--> Alleluja.<!--{END:V_O_ALELUJA}--></b>
<br><b><font color="#FF0000">F.</font>
Figyelj, fiam bölcsességemre, és okosságomnak nyisd ki a füledet. <font color="#FF0000">*</font> 
Hogy elnyerd üdvösségedet.<!--{BEGIN:V_O_ALELUJA}--> Alleluja.<!--{END:V_O_ALELUJA}--></b>
<!--{END:SCVV_cCIT2}-->
</body>
</html>
