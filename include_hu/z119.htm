<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>118. zsoltár, 1-8 – I. (Alef)</title>
</head>
<body class="psalm">
<!--{BEGIN:ZALM119_ALEF}-->
<div class="psalm-title">118. zsoltár, 1-8 – I. (Alef)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse start first'>Azok a boldogok, akiknek tökéletes az útjuk,_*</p>
<p class='verse cont'>akik az Úr törvénye szerint élnek.</p>
<p class='verse start'>Azok a boldogok, akik intelmeit megfogadják,_*</p>
<p class='verse cont'>és akik õt keresik teljes szívükbõl.</p>
<p class='verse start'>Alávaló dolgot ezek nem mûvelnek,_*</p>
<p class='verse cont'>hanem az õ útjain járnak.</p>
<p class='verse start'>Azt parancsoltad nekünk,_*</p>
<p class='verse cont'>hogy pontosan megtartsuk tanításodat.</p>
<p class='verse start'>Adj jó irányt útjaimnak,_*</p>
<p class='verse cont'>hogy mindig akaratodat kövessem.</p>
<p class='verse start'>Akkor sosem vallok szégyent,_*</p>
<p class='verse cont'>ha minden parancsodat szemem elõtt tartom.</p>
<p class='verse start'>Azért adok hálát neked tiszta szívbõl,_*</p>
<p class='verse cont'>mert igaz végzéseidre megtanítasz.</p>
<p class='verse start'>Amit elrendeltél, azt megtartom,_*</p>
<p class='verse cont'>csak te ne hagyj el soha engem!</p>
<!--{END:ZALM119_ALEF}-->

<!--{BEGIN:ZALM119_BET}-->
<div class="psalm-title">118. zsoltár, 9-16 – II. (Beth)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse start first'>Bûntõl az ifjú hogyan tisztíthatja meg útját?_*</p>
<p class='verse cont'>Csak úgy, ha megtartja tanításodat.</p>
<p class='verse start'>Buzgó szívvel csak téged kereslek,_*</p>
<p class='verse cont last'>ne engedd, hogy parancsaidtól eltérjek.</p>

<p class='verse start'>Beírtam szívem rejtekébe intéseidet,_*</p>
<p class='verse cont'>hogy ne vétkezzem ellened.</p>
<p class='verse start'>Bõ áldás vagy nekem, Uram,_*</p>
<p class='verse cont last'>taníts meg tetszésed szerint élnem.</p>

<p class='verse start'>Beszédes ajkamon szüntelen_*</p>
<p class='verse cont'>a te ajkad igéit ismételgetem.</p>
<p class='verse start'>Bizonyságaid útján boldogabb vagyok,_*</p>
<p class='verse cont last'>mint akármilyen gazdagságban.</p>

<p class='verse start'>Bensõmben törvényeidet forgatom,_*</p>
<p class='verse cont'>elmélkedem útjaidról.</p>
<p class='verse start'>Boldogságomat csak igaz igédben találom,_*</p>
<p class='verse cont'>szavaidat nem felejtem.</p>
<!--{END:ZALM119_BET}-->

<!--{BEGIN:ZALM119_GIMEL}-->
<div class="psalm-title">118. zsoltár, 17-24 – III. (Gimel)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse start first'>Csak légy jó szolgádhoz, és élni fogok,_*</p>
<p class='verse cont'>és én igédet megtartom.</p>
<p class='verse start'>Csodáidra nyisd föl szememet,_*</p>
<p class='verse cont last'>hogy törvényeidet csodálhassam!</p>

<p class='verse start'>Csak jövevény vagyok a földön,_*</p>
<p class='verse cont'>parancsaidat ne rejtsd el tõlem.</p>
<p class='verse start'>Csupán egyetlen vágy emészti lelkemet,_*</p>
<p class='verse cont last'>hogy mindig végzéseidet kövessem.</p>

<p class='verse start'>Csak fenyítsd meg a kevélyeket,_*</p>
<p class='verse cont'>jaj annak, aki parancsaidtól eltévelyeg.</p>
<p class='verse start'>Csalárdságtól és megvetéstõl ments meg,_*</p>
<p class='verse cont last'>rendelkezéseidhez én hû maradok.</p>

<p class='verse start'>Cselt szõhetnek, vádolhatnak a hatalmasok,_*</p>
<p class='verse cont'>szolgád akkor is törvényeidrõl elmélkedik.</p>
<p class='verse start'>Csak bizonyságaidban gyönyörködöm,_*</p>
<p class='verse cont'>és igaz igéd lesz tanácsadóm.</p>
<!--{END:ZALM119_GIMEL}-->

<!--{BEGIN:ZALM119_DALET}-->
<div class="psalm-title">118. zsoltár, 25-32 – IV. (Daleth)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse start first'>Dermedt lelkemmel porba roskadok,_*</p>
<p class='verse cont'>igéddel éltess engem!</p>
<p class='verse start'>Dolgaimat eléd tártam, és te meghallgattál,_*</p>
<p class='verse cont last'>taníts meg rendelkezéseidre!</p>

<p class='verse start'>Döntéseid útját add megértenem,_*</p>
<p class='verse cont'>csodás tetteiden szemlélõdöm.</p>
<p class='verse start'>Dúlt lelkem könnyes a kíntól,_*</p>
<p class='verse cont last'>igéddel emelj föl engem!</p>

<p class='verse start'>De tarts távol engem a hazugok útjától,_*</p>
<p class='verse cont'>jóságodban add nekem törvényedet.</p>
<p class='verse start'>Döntöttem, a hûség útját választottam,_*</p>
<p class='verse cont last'>végzéseidhez tartom magam.</p>

<p class='verse start'>Döntéseidhez tapadok, Uram,_*</p>
<p class='verse cont'>ne engedd, hogy szégyent valljak.</p>
<p class='verse start'>Dicsõ végzéseid útját futva járom,_*</p>
<p class='verse cont'>mert szívemet kitágítottad!</p>
<!--{END:ZALM119_DALET}-->

<!--{BEGIN:ZALM119_HE}-->
<div class="psalm-title">118. zsoltár, 33-40 – V. (He)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse start first'>Engem igaz utadra taníts meg, Istenem,_*</p>
<p class='verse cont'>és én azt mindig megtartom.</p>
<p class='verse start'>Elmémet segítsd, és megtartom törvényeidet,_*</p>
<p class='verse cont last'>ragaszkodom hozzá teljes szívvel.</p>

<p class='verse start'>Ezért parancsaid ösvényén vezess,_*</p>
<p class='verse cont'>mert kedvem telik bennük.</p>
<p class='verse start'>Egész szívemet tanításod felé fordítsd,_*</p>
<p class='verse cont last'>és ne a fösvénységre.</p>

<p class='verse start'>E hiábavalóktól fordítsd el szemem,_*</p>
<p class='verse cont'>a te utadon éltess engem!</p>
<p class='verse start'>Erõsítsd meg szolgádnak tett ígéretedet,_*</p>
<p class='verse cont last'>amelyet a téged félõknek adtál.</p>

<p class='verse start'>Enyhítsd kínos szégyenemet, amitõl rettegek,_*</p>
<p class='verse cont'>csak a te ítéleteid örvendetesek.</p>
<p class='verse start'>Ezért kívántam úgy tanításodat,_*</p>
<p class='verse cont'>hogy igazságoddal éltess engem.</p>
<!--{END:ZALM119_HE}-->

<!--{BEGIN:ZALM119_VAU}-->
<div class="psalm-title">118. zsoltár, 41-48 – VI. (Vau)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse start first'>Fölöttem lebegjen irgalmad, Uram,_*</p>
<p class='verse cont'>és szabadításod, amit ígértél.</p>
<p class='verse start'>Felelni fogok gúnyolóimnak,_*</p>
<p class='verse cont last'>mert a te szavadban bízom.</p>

<p class='verse start'>Fogyni ne hagyd számból a hûség szavát,_*</p>
<p class='verse cont'>ítéleteidben van reményem.</p>
<p class='verse start'>Fáradhatatlanul megtartom törvényedet,_*</p>
<p class='verse cont last'>mindenkor és mindörökre.</p>

<p class='verse start'>Feléd tartva széles úton járok,_*</p>
<p class='verse cont'>mert parancsaidat fürkészem.</p>
<p class='verse start'>Fennen hirdetem végzéseidet a királyok elõtt,_*</p>
<p class='verse cont last'>és nem vallok szégyent.</p>

<p class='verse start'>Föllelkesülök parancsaidtól,_*</p>
<p class='verse cont'>mert örömöm telik bennük.</p>
<p class='verse start'>Feléjük tárom kezemet, mert szeretem intelmeidet,_*</p>
<p class='verse cont'>rendelkezéseidrõl elmélkedem.</p>
<!--{END:ZALM119_VAU}-->

<!--{BEGIN:ZALM119_ZAJIN}-->
<div class="psalm-title">118. zsoltár, 49-56 – VII. (Zajin)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse start first'>Gondolj szolgádnak mondott igédre,_*</p>
<p class='verse cont'>amellyel reményt öntöttél belém.</p>
<p class='verse start'>Gyötrõ megaláztatásomban csak ez a vigaszom,_*</p>
<p class='verse cont last'>mert a te ígéreted éltet.</p>

<p class='verse start'>Gúnyoltak engem a gõgösök, és nagyon kinevettek,_*</p>
<p class='verse cont'>de én törvényed útjáról le nem tértem.</p>
<p class='verse start'>Gyakran emlékezem örök döntéseidre, Uram,_*</p>
<p class='verse cont last'>és megvigasztalódom.</p>

<p class='verse start'>Gonosztevõk láttán elragad az indulat,_*</p>
<p class='verse cont'>akik törvényedet félredobták.</p>
<p class='verse start'>Gyönyörû énekek nekem rendelkezéseid,_*</p>
<p class='verse cont last'>zarándoklásom helyén.</p>

<p class='verse start'>Gondolok nevedre, Uram, éjjel is,_*</p>
<p class='verse cont'>és megtartom törvényedet.</p>
<p class='verse start'>Gazdag osztályrészül ez jutott nekem,_*</p>
<p class='verse cont'>mert intéseidet megfogadtam.</p>
<!--{END:ZALM119_ZAJIN}-->

<!--{BEGIN:ZALM119_CHET}-->
<div class="psalm-title">118. zsoltár, 57-64 – VIII. (Chet)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse start first'>Hittel vallom, Uram: az én osztályrészem,_*</p>
<p class='verse cont'>hogy igéidet megtartsam.</p>
<p class='verse start'>Hozzád esengek teljes szívembõl, könyörülj rajtam,_*</p>
<p class='verse cont last'>légy irgalmas hozzám, amint megígérted.</p>

<p class='verse start'>Ha átgondolom minden utamat,_*</p>
<p class='verse cont'>lábamat végzéseidhez igazítom.</p>
<p class='verse start'>Hamar elindulok, nem késlekedem,_*</p>
<p class='verse cont last'>hogy parancsaidat megtartsam.</p>

<p class='verse start'>Hiába vonnak körül kötéllel a gonoszok,_*</p>
<p class='verse cont'>törvényedet nem felejtem.</p>
<p class='verse start'>Hogy neked hálát adjak, éjfélkor is fölkelek,_*</p>
<p class='verse cont last'>és igaz ítéleteidért magasztallak.</p>

<p class='verse start'>Hû társra lel bennem minden istenfélõ,_*</p>
<p class='verse cont'>és aki parancsaidat megtartja.</p>
<p class='verse start'>Határtalan jóságoddal telve van a föld, Uram,_*</p>
<p class='verse cont'>rendelkezéseidre taníts meg engem.</p>
<!--{END:ZALM119_CHET}-->

<!--{BEGIN:ZALM119_TET}-->
<div class="psalm-title">118. zsoltár, 65-72 – IX. (Teth)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse start first'>Igen nagy jót tettél, szolgáddal, Uram,_*</p>
<p class='verse cont'>amint megígérted.</p>
<p class='verse start'>Igazi jóságra, okosságra és bölcsességre oktass engem,_*</p>
<p class='verse cont last'>mert én hiszek parancsolataidban.</p>

<p class='verse start'>Igen, tévelyegtem, mielõtt megaláztak,_*</p>
<p class='verse cont'>de most már megtartom igédet.</p>
<p class='verse start'>Igazán jó vagy, és csak jót teszel,_*</p>
<p class='verse cont last'>rendelkezéseidre oktass engem.</p>

<p class='verse start'>Igaztalan, csalárd terveket szõnek ellenem a gõgösök,_*</p>
<p class='verse cont'>én egész szívvel megtartom parancsodat.</p>
<p class='verse start'>Igen elhízott, érzéketlen ezek szíve, mint a háj,_*</p>
<p class='verse cont last'>nekem azonban törvényedben telik kedvem.</p>

<p class='verse start'>Igen jó nekem, hogy megaláztak,_*</p>
<p class='verse cont'>hogy bizonyságaidat megtanuljam.</p>
<p class='verse start'>Istenem, drágább nekem ajkad törvénye_*</p>
<p class='verse cont'>sok ezer aranynál, ezüstnél.</p>
<!--{END:ZALM119_TET}-->

<!--{BEGIN:ZALM119_JOD}-->
<div class="psalm-title">118. zsoltár, 73-80 – X (Jod)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse start first'>Jobbod teremtett és formált meg engem,_*</p>
<p class='verse cont'>adj értelmet, hogy megtanuljam parancsolataidat.</p>
<p class='verse start'>Jámbor híveid engem látva örvendeznek,_*</p>
<p class='verse cont last'>mert nagyon remélek igéidben.</p>

<p class='verse start'>Jogosan ítélsz te, Uram, ezt jól tudom,_*</p>
<p class='verse cont'>igazad volt, hogy megaláztál.</p>
<p class='verse start'>Jóságos irgalmad vigasztaljon engem,_*</p>
<p class='verse cont last'>ahogy szolgádnak megígérted.</p>

<p class='verse start'>Jöjjön el hozzám irgalmad, hogy éljek,_*</p>
<p class='verse cont'>mert törvényed a gyönyörûségem.</p>
<p class='verse start'>Jussanak szégyenbe, akik galádul bántak velem,_*</p>
<p class='verse cont last'>én akkor is parancsaidról elmélkedem.</p>

<p class='verse start'>Jöjjenek hozzám, akik félnek téged,_*</p>
<p class='verse cont'>akik intelmeidet ismerik.</p>
<p class='verse start'>Jó és tiszta szívvel hadd járjak végzéseid szerint,_*</p>
<p class='verse cont'>hogy soha meg ne szégyenüljek!</p>
<!--{END:ZALM119_JOD}-->

<!--{BEGIN:ZALM119_KAF}-->
<div class="psalm-title">118. zsoltár, 81-88 – XI. (Kaf)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse start first'>Kimerült a lelkem, míg várom segítségedet,_*</p>
<p class='verse cont'>de nagyon reménykedem igéidben.</p>
<p class='verse start'>Kifáradt a szemem, míg ígéretedre várok,_*</p>
<p class='verse cont last'>azt kérdem: „Mikor vigasztalsz meg?”</p>

<p class='verse start'>Kiszáradtam, mint borostömlõ a füstön,_*</p>
<p class='verse cont'>de rendelkezéseidet nem felejtem.</p>
<p class='verse start'>Ki tudja, hány napja van még szolgádnak?_*</p>
<p class='verse cont last'>Mikor ítélkezel már üldözõimen?</p>

<p class='verse start'>Kiásták a vermet számomra a gõgösök,_*</p>
<p class='verse cont'>akik nem élnek törvényeid szerint.</p>
<p class='verse start'>Kipróbált hûség minden parancsolatod;_*</p>
<p class='verse cont last'>álnokul üldöznek, segíts meg engem.</p>

<p class='verse start'>Kis híja, hogy el nem törölnek a föld színérõl,_*</p>
<p class='verse cont'>de én nem hagyom el parancsaidat.</p>
<p class='verse start'>Kegyelmed szerint éltess engem,_*</p>
<p class='verse cont'>ajkad bizonyságait megõrzõm.</p>
<!--{END:ZALM119_KAF}-->

<!--{BEGIN:ZALM119_LAMED}-->
<div class="psalm-title">118. zsoltár, 89-96. – XII. (Lamed)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse start first'>Léted örökkévaló, Uram,_*</p>
<p class='verse cont'>igéd is örökké szilárd, mint az ég.</p>
<p class='verse start'>Leghûségesebb vagy nemzedékrõl nemzedékre,_*</p>
<p class='verse cont last'>megszilárdítottad a földet, és az megmarad.</p>

<p class='verse start'>Léteznek ezek ma is, végzéseid szerint,_*</p>
<p class='verse cont'>neked szolgál a mindenség.</p>
<p class='verse start'>Lehet, ha nem szeretném úgy törvényedet,_*</p>
<p class='verse cont last'>megalázottságomban talán elpusztulnék.</p>

<p class='verse start'>Lelkem sohasem felejti el parancsaidat,_*</p>
<p class='verse cont'>mert azok által éltetsz engem.</p>
<p class='verse start'>Légy szabadítóm, én tied vagyok,_*</p>
<p class='verse cont last'>mivel parancsaidat keresem.</p>

<p class='verse start'>Lesnek rám a gonoszok, hogy elveszítsenek,_*</p>
<p class='verse cont'>de én megértettem végzéseidet.</p>
<p class='verse start'>Látom, hogy minden dolognak vége lesz,_*</p>
<p class='verse cont'>de a te parancsolatod bizony megmarad.</p>
<!--{END:ZALM119_LAMED}-->

<!--{BEGIN:ZALM119_MEM}-->
<div class="psalm-title">118. zsoltár, 97-104 – XIII. (Mem)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse start first'>Mennyire szeretem törvényeidet, Uram,_*</p>
<p class='verse cont'>egész nap azon elmélkedem.</p>
<p class='verse start'>Mily bölccsé tett parancsolatod ellenségem ellen is,_*</p>
<p class='verse cont last'>mert az az enyém már örökre.</p>

<p class='verse start'>Minden tanítómnál okosabb lettem,_*</p>
<p class='verse cont'>mert mindig intelmeidrõl elmélkedem.</p>
<p class='verse start'>Meghaladja értelmem a vénekét,_*</p>
<p class='verse cont last'>mert parancsaidat megtartom.</p>

<p class='verse start'>Minden gonosz úttól távol tartom lábamat,_*</p>
<p class='verse cont'>hogy megtarthassam szavadat.</p>
<p class='verse start'>Meghozott ítéleteidtõl sosem hajlok el,_*</p>
<p class='verse cont last'>te magad tanítottál rájuk.</p>

<p class='verse start'>Mily édes ínyemnek mindegyik szavad,_*</p>
<p class='verse cont'>számnak édesebb a méznél.</p>
<p class='verse start'>Mivel parancsaid értelmessé tettek,_*</p>
<p class='verse cont'>azért gyûlölöm a hazugságnak minden útját.</p>
<!--{END:ZALM119_MEM}-->

<!--{BEGIN:ZALM119_NUN}-->
<div class="psalm-title">118. zsoltár, 105-112 – XIV. (Nun)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse start first'>Nagyszerû lámpás a te igéd lábam elõtt,_*</p>
<p class='verse cont'>ösvényemen csak ez világít.</p>
<p class='verse start'>Nevedre esküszöm és ígérem:_*</p>
<p class='verse cont last'>igaz végzéseid igéit megtartom.</p>

<p class='verse start'>Nagyon mélyre aláztál, Uram,_*</p>
<p class='verse cont'>de ígéreted szerint éltess.</p>
<p class='verse start'>Neked hozom ajkam áldozatát, fogadd tetszéssel, Uram,_*</p>
<p class='verse cont last'>végzéseidre taníts meg engem.</p>

<p class='verse start'>Naponként veszélyben forog az életem,_*</p>
<p class='verse cont'>törvényeidrõl mégsem feledkezem meg.</p>
<p class='verse start'>Nekem tõrt is vetettek a bûnösök,_*</p>
<p class='verse cont last'>de parancsaidtól el nem tértem.</p>

<p class='verse start'>Nekem igéd lesz az örökrészem mindenkor,_*</p>
<p class='verse cont'>ez tölti el szívemet örömmel.</p>
<p class='verse start'>Nézd, szívemet arra hajlítom,_†</p>
<p class='verse cont'>hogy rendelkezéseidet megtegyem,_*</p>
<p class='verse cont'>jutalma ennek mindörökké tart.</p>
<!--{END:ZALM119_NUN}-->

<!--{BEGIN:ZALM119_SAMECH}-->
<div class="psalm-title">118. zsoltár, 113-120 – XV. (Szamech)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse start first'>Oly gyûlöletes a megosztott szív nekem,_*</p>
<p class='verse cont'>de kedvemet találom törvényeidben.</p>
<p class='verse start'>Oltalmazó rejtekhelyem vagy és pajzsom,_*</p>
<p class='verse cont last'>igédben nagyon reménykedem.</p>

<p class='verse start'>Orcátlan gonosztevõk, távozzatok tõlem,_*</p>
<p class='verse cont'>Istenem parancsolatait megtartom!</p>
<p class='verse start'>Oltalmazz, amint ígérted, és élni fogok,_*</p>
<p class='verse cont last'>ne szégyeníts meg várakozásomban.</p>

<p class='verse start'>Óvj és segíts, hogy megszabaduljak,_*</p>
<p class='verse cont'>és mindig rendelkezéseidben gyönyörködjem.</p>
<p class='verse start'>Odavész mind, aki végzéseid útjáról letér,_*</p>
<p class='verse cont last'>mert hazugságot forgat fejében.</p>

<p class='verse start'>Olcsó salaknak tartod a föld minden bûnösét,_*</p>
<p class='verse cont'>intelmeidben ezért telik kedvem.</p>
<p class='verse start'>Oly félelmetes vagy, testem is remeg,_*</p>
<p class='verse cont'>ítéleteidtõl reszketve félek.</p>
<!--{END:ZALM119_SAMECH}-->

<!--{BEGIN:ZALM119_AIN}-->
<div class="psalm-title">118. zsoltár, 121-128	- XVI. (Ajin)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse start first'>Pontosan teljesítem, ami jogos és igazságos,_*</p>
<p class='verse cont'>ne szolgáltass ki rágalmazóimnak engem.</p>
<p class='verse start'>Pártfogold szolgádat, és vezess a jóra,_*</p>
<p class='verse cont last'>a sok gõgös ne gyalázzon engem.</p>

<p class='verse start'>Pilláim elernyednek, míg segítségedet várom,_*</p>
<p class='verse cont'>és igazságodat, melyet megígértél.</p>
<p class='verse start'>Pártfogold szolgádat irgalmad szerint,_*</p>
<p class='verse cont last'>rendelkezéseidre taníts meg.</p>

<p class='verse start'>Parányi szolgád vagyok csupán,_*</p>
<p class='verse cont'>adj értelmet, hogy tudjam végzéseidet.</p>
<p class='verse start'>Példás tettre itt van az idõ, Uram,_*</p>
<p class='verse cont last'>törvényedet meggyalázták.</p>

<p class='verse start'>Parancsaidat én nagyon szeretem,_*</p>
<p class='verse cont'>aranynál, a színaranynál jobban!</p>
<p class='verse start'>Pusztán már ezért is parancsaidhoz igazodom,_*</p>
<p class='verse cont'>gyûlölöm a hazugság minden útját.</p>
<!--{END:ZALM119_AIN}-->

<!--{BEGIN:ZALM119_PE}-->
<div class="psalm-title">118. zsoltár, 129-136 – XVII. (Pe)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>A törvény tökéletes teljesítése a szeretet</i> (Róm 13, 10).</div><!--{END:PSALMODIA_MYSLIENKA}-->
<p class='verse start first'>Rendelkezéseid csodálatosak,_*</p>
<p class='verse cont'>ezért figyel azokra a lelkem.</p>
<p class='verse start'>Ragyogva világít szavad fénye,_*</p>
<p class='verse cont last'>értelmessé teszi a kicsinyeket.</p>

<p class='verse start'>Reménykedve nyitom fel ajkam,_*</p>
<p class='verse cont'>parancsolataid után epedek.</p>
<p class='verse start'>Részvéttel hajolj felém, és könyörülj rajtam,_*</p>
<p class='verse cont last'>ahogy szoktál azokon, akik nevedet tisztelik.</p>

<p class='verse start'>Rendezd lépteimet törvényed szerint,_*</p>
<p class='verse cont'>a gonosz ne uralkodjék rajtam.</p>
<p class='verse start'>Rágalmazóim kínzásától válts meg,_*</p>
<p class='verse cont last'>hogy parancsaidat megtarthassam.</p>

<p class='verse start'>Ragyogtasd szolgád fölé arcodat,_*</p>
<p class='verse cont'>taníts meg rendelkezéseidre.</p>
<p class='verse start'>Riadtan sírok, patakzik a könny a szemembõl,_*</p>
<p class='verse cont'>mert törvényeidet nem tartják meg.</p>
<!--{END:ZALM119_PE}-->

<!--{BEGIN:ZALM119_SADE}-->
<div class="psalm-title">118. zsoltár, 137-144 – XVIII. (Cáde)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>A törvény tökéletes teljesítése a szeretet</i> (Róm 13, 10).</div><!--{END:PSALMODIA_MYSLIENKA}-->
<p class='verse start first'>Szent és igaz vagy, Uram,_*</p>
<p class='verse cont'>és igazságos ítéletedben.</p>
<p class='verse start'>Szigorú végzéseidet igazságban hoztad,_*</p>
<p class='verse cont last'>és teljes hûségben.</p>

<p class='verse start'>Szinte elsorvaszt a buzgalom,_*</p>
<p class='verse cont'>mert ellenségeim igédet elfelejtik.</p>
<p class='verse start'>Szavad tûzben kipróbált tiszta beszéd,_*</p>
<p class='verse cont last'>azért szereti úgy szolgád.</p>

<p class='verse start'>Szánandó kicsiny és megvetett vagyok,_*</p>
<p class='verse cont'>de nem felejtem el parancsaidat.</p>
<p class='verse start'>Színigazság a te örök igazságod,_*</p>
<p class='verse cont last'>a te törvényed örök hûség.</p>

<p class='verse start'>Szorongatás és bánat vesz körül,_*</p>
<p class='verse cont'>és parancsaid megörvendeztetnek.</p>
<p class='verse start'>Szilárd, örök bizonyság a te igazságod,_*</p>
<p class='verse cont'>adj értelmet, hogy éljek!</p>
<!--{END:ZALM119_SADE}-->

<!--{BEGIN:ZALM119_KOF}-->
<div class="psalm-title">118. zsoltár, 145-152 – XIX. (Kof)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>A törvény tökéletes teljesítése a szeretet</i> (Róm 13, 10).</div><!--{END:PSALMODIA_MYSLIENKA}-->
<p class='verse start first'>Teljes szívembõl kiáltok, hallgass meg, Uram,_*</p>
<p class='verse cont'>parancsaidat én megtartom.</p>
<p class='verse start'>Tehozzád kiáltok, szabadíts meg engem,_*</p>
<p class='verse cont last'>intelmeidet én híven õrzöm.</p>

<p class='verse start'>Téged szólít kiáltásom már hajnal elõtt,_*</p>
<p class='verse cont'>mert nagyon reménykedem igéidben.</p>
<p class='verse start'>Téged kutat szemem virradat elõtt,_*</p>
<p class='verse cont last'>hogy szavaidról elmélkedjem.</p>

<p class='verse start'>Tekints jóságodban könyörgésemre, Uram,_*</p>
<p class='verse cont'>ítéleteid szerint éltess engem!</p>
<p class='verse start'>Túl közel vannak már álnok üldözõim,_*</p>
<p class='verse cont last'>de törvényedtõl távol vannak.</p>

<p class='verse start'>Te azonban közel vagy, Uram,_*</p>
<p class='verse cont'>minden intelmed maga a hûség.</p>
<p class='verse start'>Tudtam én parancsaidról kezdet óta,_*</p>
<p class='verse cont'>és azt is, hogy mindörökre adtad.</p>
<!--{END:ZALM119_KOF}-->

<!--{BEGIN:ZALM119_RES}-->
<div class="psalm-title">118. zsoltár, 153-160 – XX. (Res)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>A törvény tökéletes teljesítése a szeretet</i> (Róm 13, 10).</div><!--{END:PSALMODIA_MYSLIENKA}-->
<p class='verse start first'>Uram, tekints nyomorúságomra, ments meg_*</p>
<p class='verse cont'>tanításodat nem felejtem el.</p>
<p class='verse start'>Uram, ítéld meg ügyemet, és válts meg,_*</p>
<p class='verse cont last'>ígéreted szerint adj nekem életet!</p>

<p class='verse start'>Úgysem érheti el üdvét a gonosz,_*</p>
<p class='verse cont'>mert nem keresi végzéseidet.</p>
<p class='verse start'>Uram, végtelen nagy a te irgalmad,_*</p>
<p class='verse cont last'>ítéleted szerint adj nekem életet.</p>

<p class='verse start'>Utánam nyomul sok gonosz üldözõm, és szorongat,_*</p>
<p class='verse cont'>de parancsaidtól el nem állok.</p>
<p class='verse start'>Utálkozva nézem a hûtleneket,_*</p>
<p class='verse cont last'>mert nem tartják meg igéidet.</p>

<p class='verse start'>Uram, lásd, parancsaidat szeretem,_*</p>
<p class='verse cont'>irgalmasságod szerint adj nekem életet.</p>
<p class='verse start'>Úgy van: igéd alapja a hûség,_*</p>
<p class='verse cont'>minden ítéleted igaz mindörökké!</p>
<!--{END:ZALM119_RES}-->

<!--{BEGIN:ZALM119_SIN}-->
<div class="psalm-title">118. zsoltár, 153-160 – XXI. (Sin)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>A törvény tökéletes teljesítése a szeretet</i> (Róm 13, 10).</div><!--{END:PSALMODIA_MYSLIENKA}-->
<p class='verse start first'>Vesztemre törnek ok nélkül a fejedelmek,_*</p>
<p class='verse cont'>de szívem csak szavaidat féli.</p>
<p class='verse start'>Vigadozva élek igéid miatt,_*</p>
<p class='verse cont'>mint aki gazdag zsákmányt ejtett.</p>
<p class='verse start'>Viszolygok a hazugságtól, és megvetem,_*</p>
<p class='verse cont'>de törvényedet szeretem.</p>
<p class='verse start'>Víg dicséretem napjában hétszer szól neked,_*</p>
<p class='verse cont'>mert ítéleted igazságos.</p>
<p class='verse start'>Virul a teljes béke, ahol szeretik törvényedet,_*</p>
<p class='verse cont'>és botránykõ ott nincsen.</p>
<p class='verse start'>Várom, Uram, szabadításodat,_*</p>
<p class='verse cont'>parancsaidat híven követem.</p>
<p class='verse start'>Végzéseidet lelkemben õrzöm,_*</p>
<p class='verse cont'>mert azokat nagyon megszerettem.</p>
<p class='verse start'>Végrehajtom tanításodat és parancsaidat,_*</p>
<p class='verse cont'>hiszen minden utamat ismered.</p>
<!--{END:ZALM119_SIN}-->

<!--{BEGIN:ZALM119_TAU}-->
<div class="psalm-title">118. zsoltár, 169-176 – XXII. (Tau)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>A törvény tökéletes teljesítése a szeretet</i> (Róm 13, 10).</div><!--{END:PSALMODIA_MYSLIENKA}-->
<p class='verse start first'>Zengve szálljon fel hozzád kérésem, Uram,_*</p>
<p class='verse cont'>ígéreted szerint adj nekem értelmet!</p>
<p class='verse start'>Zokogó kérésem hadd jusson eléd,_*</p>
<p class='verse cont last'>szabadíts meg, amint megígérted!</p>

<p class='verse start'>Zsoltárének csendül ajkamon,_*</p>
<p class='verse cont'>mert rendelkezéseidre megtanítasz.</p>
<p class='verse start'>Zengõ nyelvem szavadról dalol,_*</p>
<p class='verse cont last'>minden parancsolatod igazságos.</p>

<p class='verse start'>Zárj karodba, szabadíts meg engem,_*</p>
<p class='verse cont'>mert végzéseid útját választottam.</p>
<p class='verse start'>Zaklatottan vágyom, Uram, szabadításodra,_*</p>
<p class='verse cont last'>és törvényedben gyönyörködöm.</p>

<p class='verse start'>Zengem dicsõséged, csak életem tartsd meg,_*</p>
<p class='verse cont'>ítéleteid segítsenek engem.</p>
<p class='verse start'>Zord útra tévedtem, mint az elveszett bárány,_*</p>
<p class='verse cont'>keresd meg szolgádat, mert intelmeidet nem felejtem.</p>
<!--{END:ZALM119_TAU}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>