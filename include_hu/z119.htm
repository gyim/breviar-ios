<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>118. zsoltár, 1-8 – I. (Alef)</title>
</head>
<body id="psalm">

<!--{BEGIN:ZALM119_ALEF}-->
<div class="psalm-title">118. zsoltár, 1-8 – I. (Alef)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse'>Azok a boldogok, akiknek tökéletes az útjuk,&nbsp;*<br/>
akik az Úr törvénye szerint élnek.</p>
<p class='verse'>Azok a boldogok, akik intelmeit megfogadják,&nbsp;*<br/>
és akik õt keresik teljes szívükbõl.</p>
<p class='verse'>Alávaló dolgot ezek nem mûvelnek,&nbsp;*<br/>
hanem az õ útjain járnak.</p>
<p class='verse'>Azt parancsoltad nekünk,&nbsp;*<br/>
hogy pontosan megtartsuk tanításodat.</p>
<p class='verse'>Adj jó irányt útjaimnak,&nbsp;*<br/>
hogy mindig akaratodat kövessem.</p>
<p class='verse'>Akkor sosem vallok szégyent,&nbsp;*<br/>
ha minden parancsodat szemem elõtt tartom.</p>
<p class='verse'>Azért adok hálát neked tiszta szívbõl,&nbsp;*<br/>
mert igaz végzéseidre megtanítasz.</p>
<p class='verse'>Amit elrendeltél, azt megtartom,&nbsp;*<br/>
csak te ne hagyj el soha engem!</p>
<!--{END:ZALM119_ALEF}-->

<!--{BEGIN:ZALM119_BET}-->
<div class="psalm-title">118. zsoltár, 9-16 – II. (Beth)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse'>Bûntõl az ifjú hogyan tisztíthatja meg útját?&nbsp;*<br/>
Csak úgy, ha megtartja tanításodat.</p>
<p class='verse'>Buzgó szívvel csak téged kereslek,&nbsp;*<br/>
ne engedd, hogy parancsaidtól eltérjek.</p>
<p class='emptyline'/>
<p class='verse'>Beírtam szívem rejtekébe intéseidet,&nbsp;*<br/>
hogy ne vétkezzem ellened.</p>
<p class='verse'>Bõ áldás vagy nekem, Uram,&nbsp;*<br/>
taníts meg tetszésed szerint élnem.</p>
<p class='emptyline'/>
<p class='verse'>Beszédes ajkamon szüntelen&nbsp;*<br/>
a te ajkad igéit ismételgetem.</p>
<p class='verse'>Bizonyságaid útján boldogabb vagyok,&nbsp;*<br/>
mint akármilyen gazdagságban.</p>
<p class='emptyline'/>
<p class='verse'>Bensõmben törvényeidet forgatom,&nbsp;*<br/>
elmélkedem útjaidról.</p>
<p class='verse'>Boldogságomat csak igaz igédben találom,&nbsp;*<br/>
szavaidat nem felejtem.</p>
<!--{END:ZALM119_BET}-->

<!--{BEGIN:ZALM119_GIMEL}-->
<div class="psalm-title">118. zsoltár, 17-24 – III. (Gimel)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse'>Csak légy jó szolgádhoz, és élni fogok,&nbsp;*<br/>
és én igédet megtartom.</p>
<p class='verse'>Csodáidra nyisd föl szememet,&nbsp;*<br/>
hogy törvényeidet csodálhassam!</p>
<p class='emptyline'/>
<p class='verse'>Csak jövevény vagyok a földön,&nbsp;*<br/>
parancsaidat ne rejtsd el tõlem.</p>
<p class='verse'>Csupán egyetlen vágy emészti lelkemet,&nbsp;*<br/>
hogy mindig végzéseidet kövessem.</p>
<p class='emptyline'/>
<p class='verse'>Csak fenyítsd meg a kevélyeket,&nbsp;*<br/>
jaj annak, aki parancsaidtól eltévelyeg.</p>
<p class='verse'>Csalárdságtól és megvetéstõl ments meg,&nbsp;*<br/>
rendelkezéseidhez én hû maradok.</p>
<p class='emptyline'/>
<p class='verse'>Cselt szõhetnek, vádolhatnak a hatalmasok,&nbsp;*<br/>
szolgád akkor is törvényeidrõl elmélkedik.</p>
<p class='verse'>Csak bizonyságaidban gyönyörködöm,&nbsp;*<br/>
és igaz igéd lesz tanácsadóm.</p>
<!--{END:ZALM119_GIMEL}-->

<!--{BEGIN:ZALM119_DALET}-->
<div class="psalm-title">118. zsoltár, 25-32 – IV. (Daleth)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse'>Dermedt lelkemmel porba roskadok,&nbsp;*<br/>
igéddel éltess engem!</p>
<p class='verse'>Dolgaimat eléd tártam, és te meghallgattál,&nbsp;*<br/>
taníts meg rendelkezéseidre!</p>
<p class='emptyline'/>
<p class='verse'>Döntéseid útját add megértenem,&nbsp;*<br/>
csodás tetteiden szemlélõdöm.</p>
<p class='verse'>Dúlt lelkem könnyes a kíntól,&nbsp;*<br/>
igéddel emelj föl engem!</p>
<p class='emptyline'/>
<p class='verse'>De tarts távol engem a hazugok útjától,&nbsp;*<br/>
jóságodban add nekem törvényedet.</p>
<p class='verse'>Döntöttem, a hûség útját választottam,&nbsp;*<br/>
végzéseidhez tartom magam.</p>
<p class='emptyline'/>
<p class='verse'>Döntéseidhez tapadok, Uram,&nbsp;*<br/>
ne engedd, hogy szégyent valljak.</p>
<p class='verse'>Dicsõ végzéseid útját futva járom,&nbsp;*<br/>
mert szívemet kitágítottad!</p>
<!--{END:ZALM119_DALET}-->

<!--{BEGIN:ZALM119_HE}-->
<div class="psalm-title">118. zsoltár, 33-40 – V. (He)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse'>Engem igaz utadra taníts meg, Istenem,&nbsp;*<br/>
és én azt mindig megtartom.</p>
<p class='verse'>Elmémet segítsd, és megtartom törvényeidet,&nbsp;*<br/>
ragaszkodom hozzá teljes szívvel.</p>
<p class='emptyline'/>
<p class='verse'>Ezért parancsaid ösvényén vezess,&nbsp;*<br/>
mert kedvem telik bennük.</p>
<p class='verse'>Egész szívemet tanításod felé fordítsd,&nbsp;*<br/>
és ne a fösvénységre.</p>
<p class='emptyline'/>
<p class='verse'>E hiábavalóktól fordítsd el szemem,&nbsp;*<br/>
a te utadon éltess engem!</p>
<p class='verse'>Erõsítsd meg szolgádnak tett ígéretedet,&nbsp;*<br/>
amelyet a téged félõknek adtál.</p>
<p class='emptyline'/>
<p class='verse'>Enyhítsd kínos szégyenemet, amitõl rettegek,&nbsp;*<br/>
csak a te ítéleteid örvendetesek.</p>
<p class='verse'>Ezért kívántam úgy tanításodat,&nbsp;*<br/>
hogy igazságoddal éltess engem.</p>
<!--{END:ZALM119_HE}-->

<!--{BEGIN:ZALM119_VAU}-->
<div class="psalm-title">118. zsoltár, 41-48 – VI. (Vau)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse'>Fölöttem lebegjen irgalmad, Uram,&nbsp;*<br/>
és szabadításod, amit ígértél.</p>
<p class='verse'>Felelni fogok gúnyolóimnak,&nbsp;*<br/>
mert a te szavadban bízom.</p>
<p class='emptyline'/>
<p class='verse'>Fogyni ne hagyd számból a hûség szavát,&nbsp;*<br/>
ítéleteidben van reményem.</p>
<p class='verse'>Fáradhatatlanul megtartom törvényedet,&nbsp;*<br/>
mindenkor és mindörökre.</p>
<p class='emptyline'/>
<p class='verse'>Feléd tartva széles úton járok,&nbsp;*<br/>
mert parancsaidat fürkészem.</p>
<p class='verse'>Fennen hirdetem végzéseidet a királyok elõtt,&nbsp;*<br/>
és nem vallok szégyent.</p>
<p class='emptyline'/>
<p class='verse'>Föllelkesülök parancsaidtól,&nbsp;*<br/>
mert örömöm telik bennük.</p>
<p class='verse'>Feléjük tárom kezemet, mert szeretem intelmeidet,&nbsp;*<br/>
rendelkezéseidrõl elmélkedem.</p>
<!--{END:ZALM119_VAU}-->

<!--{BEGIN:ZALM119_ZAJIN}-->
<div class="psalm-title">118. zsoltár, 49-56 – VII. (Zajin)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse'>Gondolj szolgádnak mondott igédre,&nbsp;*<br/>
amellyel reményt öntöttél belém.</p>
<p class='verse'>Gyötrõ megaláztatásomban csak ez a vigaszom,&nbsp;*<br/>
mert a te ígéreted éltet.</p>
<p class='emptyline'/>
<p class='verse'>Gúnyoltak engem a gõgösök, és nagyon kinevettek,&nbsp;*<br/>
de én törvényed útjáról le nem tértem.</p>
<p class='verse'>Gyakran emlékezem örök döntéseidre, Uram,&nbsp;*<br/>
és megvigasztalódom.</p>
<p class='emptyline'/>
<p class='verse'>Gonosztevõk láttán elragad az indulat,&nbsp;*<br/>
akik törvényedet félredobták.</p>
<p class='verse'>Gyönyörû énekek nekem rendelkezéseid,&nbsp;*<br/>
zarándoklásom helyén.</p>
<p class='emptyline'/>
<p class='verse'>Gondolok nevedre, Uram, éjjel is,&nbsp;*<br/>
és megtartom törvényedet.</p>
<p class='verse'>Gazdag osztályrészül ez jutott nekem,&nbsp;*<br/>
mert intéseidet megfogadtam.</p>
<!--{END:ZALM119_ZAJIN}-->

<!--{BEGIN:ZALM119_CHET}-->
<div class="psalm-title">118. zsoltár, 57-64 – VIII. (Chet)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse'>Hittel vallom, Uram: az én osztályrészem,&nbsp;*<br/>
hogy igéidet megtartsam.</p>
<p class='verse'>Hozzád esengek teljes szívembõl, könyörülj rajtam,&nbsp;*<br/>
légy irgalmas hozzám, amint megígérted.</p>
<p class='emptyline'/>
<p class='verse'>Ha átgondolom minden utamat,&nbsp;*<br/>
lábamat végzéseidhez igazítom.</p>
<p class='verse'>Hamar elindulok, nem késlekedem,&nbsp;*<br/>
hogy parancsaidat megtartsam.</p>
<p class='emptyline'/>
<p class='verse'>Hiába vonnak körül kötéllel a gonoszok,&nbsp;*<br/>
törvényedet nem felejtem.</p>
<p class='verse'>Hogy neked hálát adjak, éjfélkor is fölkelek,&nbsp;*<br/>
és igaz ítéleteidért magasztallak.</p>
<p class='emptyline'/>
<p class='verse'>Hû társra lel bennem minden istenfélõ,&nbsp;*<br/>
és aki parancsaidat megtartja.</p>
<p class='verse'>Határtalan jóságoddal telve van a föld, Uram,&nbsp;*<br/>
rendelkezéseidre taníts meg engem.</p>
<!--{END:ZALM119_CHET}-->

<!--{BEGIN:ZALM119_TET}-->
<div class="psalm-title">118. zsoltár, 65-72 – IX. (Teth)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse'>Igen nagy jót tettél, szolgáddal, Uram,&nbsp;*<br/>
amint megígérted.</p>
<p class='verse'>Igazi jóságra, okosságra és bölcsességre oktass engem,&nbsp;*<br/>
mert én hiszek parancsolataidban.</p>
<p class='emptyline'/>
<p class='verse'>Igen, tévelyegtem, mielõtt megaláztak,&nbsp;*<br/>
de most már megtartom igédet.</p>
<p class='verse'>Igazán jó vagy, és csak jót teszel,&nbsp;*<br/>
rendelkezéseidre oktass engem.</p>
<p class='emptyline'/>
<p class='verse'>Igaztalan, csalárd terveket szõnek ellenem a gõgösök,&nbsp;*<br/>
én egész szívvel megtartom parancsodat.</p>
<p class='verse'>Igen elhízott, érzéketlen ezek szíve, mint a háj,&nbsp;*<br/>
nekem azonban törvényedben telik kedvem.</p>
<p class='emptyline'/>
<p class='verse'>Igen jó nekem, hogy megaláztak,&nbsp;*<br/>
hogy bizonyságaidat megtanuljam.</p>
<p class='verse'>Istenem, drágább nekem ajkad törvénye&nbsp;*<br/>
sok ezer aranynál, ezüstnél.</p>
<!--{END:ZALM119_TET}-->

<!--{BEGIN:ZALM119_JOD}-->
<div class="psalm-title">118. zsoltár, 73-80 – X (Jod)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse'>Jobbod teremtett és formált meg engem,&nbsp;*<br/>
adj értelmet, hogy megtanuljam parancsolataidat.</p>
<p class='verse'>Jámbor híveid engem látva örvendeznek,&nbsp;*<br/>
mert nagyon remélek igéidben.</p>
<p class='emptyline'/>
<p class='verse'>Jogosan ítélsz te, Uram, ezt jól tudom,&nbsp;*<br/>
igazad volt, hogy megaláztál.</p>
<p class='verse'>Jóságos irgalmad vigasztaljon engem,&nbsp;*<br/>
ahogy szolgádnak megígérted.</p>
<p class='emptyline'/>
<p class='verse'>Jöjjön el hozzám irgalmad, hogy éljek,&nbsp;*<br/>
mert törvényed a gyönyörûségem.</p>
<p class='verse'>Jussanak szégyenbe, akik galádul bántak velem,&nbsp;*<br/>
én akkor is parancsaidról elmélkedem.</p>
<p class='emptyline'/>
<p class='verse'>Jöjjenek hozzám, akik félnek téged,&nbsp;*<br/>
akik intelmeidet ismerik.</p>
<p class='verse'>Jó és tiszta szívvel hadd járjak végzéseid szerint,&nbsp;*<br/>
hogy soha meg ne szégyenüljek!</p>
<!--{END:ZALM119_JOD}-->

<!--{BEGIN:ZALM119_KAF}-->
<div class="psalm-title">118. zsoltár, 81-88 – XI. (Kaf)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse'>Kimerült a lelkem, míg várom segítségedet,&nbsp;*<br/>
de nagyon reménykedem igéidben.</p>
<p class='verse'>Kifáradt a szemem, míg ígéretedre várok,&nbsp;*<br/>
azt kérdem: „Mikor vigasztalsz meg?”</p>
<p class='emptyline'/>
<p class='verse'>Kiszáradtam, mint borostömlõ a füstön,&nbsp;*<br/>
de rendelkezéseidet nem felejtem.</p>
<p class='verse'>Ki tudja, hány napja van még szolgádnak?&nbsp;*<br/>
Mikor ítélkezel már üldözõimen?</p>
<p class='emptyline'/>
<p class='verse'>Kiásták a vermet számomra a gõgösök,&nbsp;*<br/>
akik nem élnek törvényeid szerint.</p>
<p class='verse'>Kipróbált hûség minden parancsolatod;&nbsp;*<br/>
álnokul üldöznek, segíts meg engem.</p>
<p class='emptyline'/>
<p class='verse'>Kis híja, hogy el nem törölnek a föld színérõl,&nbsp;*<br/>
de én nem hagyom el parancsaidat.</p>
<p class='verse'>Kegyelmed szerint éltess engem,&nbsp;*<br/>
ajkad bizonyságait megõrzõm.</p>
<!--{END:ZALM119_KAF}-->

<!--{BEGIN:ZALM119_LAMED}-->
<div class="psalm-title">118. zsoltár, 89-96. – XII. (Lamed)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse'>Léted örökkévaló, Uram,&nbsp;*<br/>
igéd is örökké szilárd, mint az ég.</p>
<p class='verse'>Leghûségesebb vagy nemzedékrõl nemzedékre,&nbsp;*<br/>
megszilárdítottad a földet, és az megmarad.</p>
<p class='emptyline'/>
<p class='verse'>Léteznek ezek ma is, végzéseid szerint,&nbsp;*<br/>
neked szolgál a mindenség.</p>
<p class='verse'>Lehet, ha nem szeretném úgy törvényedet,&nbsp;*<br/>
megalázottságomban talán elpusztulnék.</p>
<p class='emptyline'/>
<p class='verse'>Lelkem sohasem felejti el parancsaidat,&nbsp;*<br/>
mert azok által éltetsz engem.</p>
<p class='verse'>Légy szabadítóm, én tied vagyok,&nbsp;*<br/>
mivel parancsaidat keresem.</p>
<p class='emptyline'/>
<p class='verse'>Lesnek rám a gonoszok, hogy elveszítsenek,&nbsp;*<br/>
de én megértettem végzéseidet.</p>
<p class='verse'>Látom, hogy minden dolognak vége lesz,&nbsp;*<br/>
de a te parancsolatod bizony megmarad.</p>
<!--{END:ZALM119_LAMED}-->

<!--{BEGIN:ZALM119_MEM}-->
<div class="psalm-title">118. zsoltár, 97-104 – XIII. (Mem)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse'>Mennyire szeretem törvényeidet, Uram,&nbsp;*<br/>
egész nap azon elmélkedem.</p>
<p class='verse'>Mily bölccsé tett parancsolatod ellenségem ellen is,&nbsp;*<br/>
mert az az enyém már örökre.</p>
<p class='emptyline'/>
<p class='verse'>Minden tanítómnál okosabb lettem,&nbsp;*<br/>
mert mindig intelmeidrõl elmélkedem.</p>
<p class='verse'>Meghaladja értelmem a vénekét,&nbsp;*<br/>
mert parancsaidat megtartom.</p>
<p class='emptyline'/>
<p class='verse'>Minden gonosz úttól távol tartom lábamat,&nbsp;*<br/>
hogy megtarthassam szavadat.</p>
<p class='verse'>Meghozott ítéleteidtõl sosem hajlok el,&nbsp;*<br/>
te magad tanítottál rájuk.</p>
<p class='emptyline'/>
<p class='verse'>Mily édes ínyemnek mindegyik szavad,&nbsp;*<br/>
számnak édesebb a méznél.</p>
<p class='verse'>Mivel parancsaid értelmessé tettek,&nbsp;*<br/>
azért gyûlölöm a hazugságnak minden útját.</p>
<!--{END:ZALM119_MEM}-->

<!--{BEGIN:ZALM119_NUN}-->
<div class="psalm-title">118. zsoltár, 105-112 – XIV. (Nun)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse'>Nagyszerû lámpás a te igéd lábam elõtt,&nbsp;*<br/>
ösvényemen csak ez világít.</p>
<p class='verse'>Nevedre esküszöm és ígérem:&nbsp;*<br/>
igaz végzéseid igéit megtartom.</p>
<p class='emptyline'/>
<p class='verse'>Nagyon mélyre aláztál, Uram,&nbsp;*<br/>
de ígéreted szerint éltess.</p>
<p class='verse'>Neked hozom ajkam áldozatát, fogadd tetszéssel, Uram,&nbsp;*<br/>
végzéseidre taníts meg engem.</p>
<p class='emptyline'/>
<p class='verse'>Naponként veszélyben forog az életem,&nbsp;*<br/>
törvényeidrõl mégsem feledkezem meg.</p>
<p class='verse'>Nekem tõrt is vetettek a bûnösök,&nbsp;*<br/>
de parancsaidtól el nem tértem.</p>
<p class='emptyline'/>
<p class='verse'>Nekem igéd lesz az örökrészem mindenkor,&nbsp;*<br/>
ez tölti el szívemet örömmel.</p>
<p class='verse'>Nézd, szívemet arra hajlítom,&nbsp;†<br/>
hogy rendelkezéseidet megtegyem,&nbsp;*<br/>
jutalma ennek mindörökké tart.</p>
<!--{END:ZALM119_NUN}-->

<!--{BEGIN:ZALM119_SAMECH}-->
<div class="psalm-title">118. zsoltár, 113-120 – XV. (Szamech)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse'>Oly gyûlöletes a megosztott szív nekem,&nbsp;*<br/>
de kedvemet találom törvényeidben.</p>
<p class='verse'>Oltalmazó rejtekhelyem vagy és pajzsom,&nbsp;*<br/>
igédben nagyon reménykedem.</p>
<p class='emptyline'/>
<p class='verse'>Orcátlan gonosztevõk, távozzatok tõlem,&nbsp;*<br/>
Istenem parancsolatait megtartom!</p>
<p class='verse'>Oltalmazz, amint ígérted, és élni fogok,&nbsp;*<br/>
ne szégyeníts meg várakozásomban.</p>
<p class='emptyline'/>
<p class='verse'>Óvj és segíts, hogy megszabaduljak,&nbsp;*<br/>
és mindig rendelkezéseidben gyönyörködjem.</p>
<p class='verse'>Odavész mind, aki végzéseid útjáról letér,&nbsp;*<br/>
mert hazugságot forgat fejében.</p>
<p class='emptyline'/>
<p class='verse'>Olcsó salaknak tartod a föld minden bûnösét,&nbsp;*<br/>
intelmeidben ezért telik kedvem.</p>
<p class='verse'>Oly félelmetes vagy, testem is remeg,&nbsp;*<br/>
ítéleteidtõl reszketve félek.</p>
<!--{END:ZALM119_SAMECH}-->

<!--{BEGIN:ZALM119_AIN}-->
<div class="psalm-title">118. zsoltár, 121-128	- XVI. (Ajin)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az az Isten iránti szeretet, hogy megtartjuk parancsait</i> (Jn 5,3).</div><!--{END:PSALMODIA_MYSLIENKA}-->
<p class='verse'>Pontosan teljesítem, ami jogos és igazságos,&nbsp;*<br/>
ne szolgáltass ki rágalmazóimnak engem.</p>
<p class='verse'>Pártfogold szolgádat, és vezess a jóra,&nbsp;*<br/>
a sok gõgös ne gyalázzon engem.</p>
<p class='emptyline'/>
<p class='verse'>Pilláim elernyednek, míg segítségedet várom,&nbsp;*<br/>
és igazságodat, melyet megígértél.</p>
<p class='verse'>Pártfogold szolgádat irgalmad szerint,&nbsp;*<br/>
rendelkezéseidre taníts meg.</p>
<p class='emptyline'/>
<p class='verse'>Parányi szolgád vagyok csupán,&nbsp;*<br/>
adj értelmet, hogy tudjam végzéseidet.</p>
<p class='verse'>Példás tettre itt van az idõ, Uram,&nbsp;*<br/>
törvényedet meggyalázták.</p>
<p class='emptyline'/>
<p class='verse'>Parancsaidat én nagyon szeretem,&nbsp;*<br/>
aranynál, a színaranynál jobban!</p>
<p class='verse'>Pusztán már ezért is parancsaidhoz igazodom,&nbsp;*<br/>
gyûlölöm a hazugság minden útját.</p>
<!--{END:ZALM119_AIN}-->

<!--{BEGIN:ZALM119_PE}-->
<div class="psalm-title">118. zsoltár, 129-136 – XVII. (Pe)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>A törvény tökéletes teljesítése a szeretet</i> (Róm 13, 10).</div><!--{END:PSALMODIA_MYSLIENKA}-->
<p class='verse'>Rendelkezéseid csodálatosak,&nbsp;*<br/>
ezért figyel azokra a lelkem.</p>
<p class='verse'>Ragyogva világít szavad fénye,&nbsp;*<br/>
értelmessé teszi a kicsinyeket.</p>
<p class='emptyline'/>
<p class='verse'>Reménykedve nyitom fel ajkam,&nbsp;*<br/>
parancsolataid után epedek.</p>
<p class='verse'>Részvéttel hajolj felém, és könyörülj rajtam,&nbsp;*<br/>
ahogy szoktál azokon, akik nevedet tisztelik.</p>
<p class='emptyline'/>
<p class='verse'>Rendezd lépteimet törvényed szerint,&nbsp;*<br/>
a gonosz ne uralkodjék rajtam.</p>
<p class='verse'>Rágalmazóim kínzásától válts meg,&nbsp;*<br/>
hogy parancsaidat megtarthassam.</p>
<p class='emptyline'/>
<p class='verse'>Ragyogtasd szolgád fölé arcodat,&nbsp;*<br/>
taníts meg rendelkezéseidre.</p>
<p class='verse'>Riadtan sírok, patakzik a könny a szemembõl,&nbsp;*<br/>
mert törvényeidet nem tartják meg.</p>
<!--{END:ZALM119_PE}-->

<!--{BEGIN:ZALM119_SADE}-->
<div class="psalm-title">118. zsoltár, 137-144 – XVIII. (Cáde)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>A törvény tökéletes teljesítése a szeretet</i> (Róm 13, 10).</div><!--{END:PSALMODIA_MYSLIENKA}-->
<p class='verse'>Szent és igaz vagy, Uram,&nbsp;*<br/>
és igazságos ítéletedben.</p>
<p class='verse'>Szigorú végzéseidet igazságban hoztad,&nbsp;*<br/>
és teljes hûségben.</p>
<p class='emptyline'/>
<p class='verse'>Szinte elsorvaszt a buzgalom,&nbsp;*<br/>
mert ellenségeim igédet elfelejtik.</p>
<p class='verse'>Szavad tûzben kipróbált tiszta beszéd,&nbsp;*<br/>
azért szereti úgy szolgád.</p>
<p class='emptyline'/>
<p class='verse'>Szánandó kicsiny és megvetett vagyok,&nbsp;*<br/>
de nem felejtem el parancsaidat.</p>
<p class='verse'>Színigazság a te örök igazságod,&nbsp;*<br/>
a te törvényed örök hûség.</p>
<p class='emptyline'/>
<p class='verse'>Szorongatás és bánat vesz körül,&nbsp;*<br/>
és parancsaid megörvendeztetnek.</p>
<p class='verse'>Szilárd, örök bizonyság a te igazságod,&nbsp;*<br/>
adj értelmet, hogy éljek!</p>
<!--{END:ZALM119_SADE}-->

<!--{BEGIN:ZALM119_KOF}-->
<div class="psalm-title">118. zsoltár, 145-152 – XIX. (Kof)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>A törvény tökéletes teljesítése a szeretet</i> (Róm 13, 10).</div><!--{END:PSALMODIA_MYSLIENKA}-->
<p class='verse'>Teljes szívembõl kiáltok, hallgass meg, Uram,&nbsp;*<br/>
parancsaidat én megtartom.</p>
<p class='verse'>Tehozzád kiáltok, szabadíts meg engem,&nbsp;*<br/>
intelmeidet én híven õrzöm.</p>
<p class='emptyline'/>
<p class='verse'>Téged szólít kiáltásom már hajnal elõtt,&nbsp;*<br/>
mert nagyon reménykedem igéidben.</p>
<p class='verse'>Téged kutat szemem virradat elõtt,&nbsp;*<br/>
hogy szavaidról elmélkedjem.</p>
<p class='emptyline'/>
<p class='verse'>Tekints jóságodban könyörgésemre, Uram,&nbsp;*<br/>
ítéleteid szerint éltess engem!</p>
<p class='verse'>Túl közel vannak már álnok üldözõim,&nbsp;*<br/>
de törvényedtõl távol vannak.</p>
<p class='emptyline'/>
<p class='verse'>Te azonban közel vagy, Uram,&nbsp;*<br/>
minden intelmed maga a hûség.</p>
<p class='verse'>Tudtam én parancsaidról kezdet óta,&nbsp;*<br/>
és azt is, hogy mindörökre adtad.</p>
<!--{END:ZALM119_KOF}-->

<!--{BEGIN:ZALM119_RES}-->
<div class="psalm-title">118. zsoltár, 153-160 – XX. (Res)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>A törvény tökéletes teljesítése a szeretet</i> (Róm 13, 10).</div><!--{END:PSALMODIA_MYSLIENKA}-->
<p class='verse'>Uram, tekints nyomorúságomra, ments meg&nbsp;*<br/>
tanításodat nem felejtem el.</p>
<p class='verse'>Uram, ítéld meg ügyemet, és válts meg,&nbsp;*<br/>
ígéreted szerint adj nekem életet!</p>
<p class='emptyline'/>
<p class='verse'>Úgysem érheti el üdvét a gonosz,&nbsp;*<br/>
mert nem keresi végzéseidet.</p>
<p class='verse'>Uram, végtelen nagy a te irgalmad,&nbsp;*<br/>
ítéleted szerint adj nekem életet.</p>
<p class='emptyline'/>
<p class='verse'>Utánam nyomul sok gonosz üldözõm, és szorongat,&nbsp;*<br/>
de parancsaidtól el nem állok.</p>
<p class='verse'>Utálkozva nézem a hûtleneket,&nbsp;*<br/>
mert nem tartják meg igéidet.</p>
<p class='emptyline'/>
<p class='verse'>Uram, lásd, parancsaidat szeretem,&nbsp;*<br/>
irgalmasságod szerint adj nekem életet.</p>
<p class='verse'>Úgy van: igéd alapja a hûség,&nbsp;*<br/>
minden ítéleted igaz mindörökké!</p>
<!--{END:ZALM119_RES}-->

<!--{BEGIN:ZALM119_SIN}-->
<div class="psalm-title">118. zsoltár, 153-160 – XXI. (Sin)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>A törvény tökéletes teljesítése a szeretet</i> (Róm 13, 10).</div><!--{END:PSALMODIA_MYSLIENKA}-->
<p class='verse'>Vesztemre törnek ok nélkül a fejedelmek,&nbsp;*<br/>
de szívem csak szavaidat féli.</p>
<p class='verse'>Vigadozva élek igéid miatt,&nbsp;*<br/>
mint aki gazdag zsákmányt ejtett.</p>
<p class='verse'>Viszolygok a hazugságtól, és megvetem,&nbsp;*<br/>
de törvényedet szeretem.</p>
<p class='verse'>Víg dicséretem napjában hétszer szól neked,&nbsp;*<br/>
mert ítéleted igazságos.</p>
<p class='verse'>Virul a teljes béke, ahol szeretik törvényedet,&nbsp;*<br/>
és botránykõ ott nincsen.</p>
<p class='verse'>Várom, Uram, szabadításodat,&nbsp;*<br/>
parancsaidat híven követem.</p>
<p class='verse'>Végzéseidet lelkemben õrzöm,&nbsp;*<br/>
mert azokat nagyon megszerettem.</p>
<p class='verse'>Végrehajtom tanításodat és parancsaidat,&nbsp;*<br/>
hiszen minden utamat ismered.</p>
<!--{END:ZALM119_SIN}-->

<!--{BEGIN:ZALM119_TAU}-->
<div class="psalm-title">118. zsoltár, 169-176 – XXII. (Tau)</div>
<!--{BEGIN:PSALMODIA_NADPIS}--><div class="psalm-subtitle">Elmélkedés az Úrnak a Törvényben adott igéjérõl</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>A törvény tökéletes teljesítése a szeretet</i> (Róm 13, 10).</div><!--{END:PSALMODIA_MYSLIENKA}-->
<p class='verse'>Zengve szálljon fel hozzád kérésem, Uram,&nbsp;*<br/>
ígéreted szerint adj nekem értelmet!</p>
<p class='verse'>Zokogó kérésem hadd jusson eléd,&nbsp;*<br/>
szabadíts meg, amint megígérted!</p>
<p class='emptyline'/>
<p class='verse'>Zsoltárének csendül ajkamon,&nbsp;*<br/>
mert rendelkezéseidre megtanítasz.</p>
<p class='verse'>Zengõ nyelvem szavadról dalol,&nbsp;*<br/>
minden parancsolatod igazságos.</p>
<p class='emptyline'/>
<p class='verse'>Zárj karodba, szabadíts meg engem,&nbsp;*<br/>
mert végzéseid útját választottam.</p>
<p class='verse'>Zaklatottan vágyom, Uram, szabadításodra,&nbsp;*<br/>
és törvényedben gyönyörködöm.</p>
<p class='emptyline'/>
<p class='verse'>Zengem dicsõséged, csak életem tartsd meg,&nbsp;*<br/>
ítéleteid segítsenek engem.</p>
<p class='verse'>Zord útra tévedtem, mint az elveszett bárány,&nbsp;*<br/>
keresd meg szolgádat, mert intelmeidet nem felejtem.</p>
<!--{END:ZALM119_TAU}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>