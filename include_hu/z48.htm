<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>47. zsoltár</title>
</head>
<body id="psalm">

<!--{BEGIN:ZALM48}-->
<div class="psalm-title">47. zsoltár</div>
<div class="psalm-subtitle">Hálaadás a nép szabadulásáért</div>
<div class="psalm-idea">Elvitt egy magas hegyre, s ott megmutatta nekem a szent várost, Jeruzsálemet</i> (Jel 21, 10).</div>
<p class='verse'>Nagy az Úr, és minden dicséretre méltó&nbsp;*<br/>
a mi Istenünknek városában.</p>
<p class='verse'><!--{KRIZIK}-->Az õ szent hegye pompás, szép halom,&nbsp;*<br/>
az egész földkerekség öröme.</p>
<p class='verse'>Sion hegye Észak Csúcsa,&nbsp;*<br/>
a nagy király városa.</p>
<p class='verse'>Házaiban ismerik Istent,&nbsp;*<br/>
mert õ maga lett a menedékük.</p>
<p class='verse'>Íme, királyok fogtak össze,&nbsp;*<br/>
és együtt felvonultak ellene.</p>
<p class='verse'>De amint meglátták, elámult szemük,&nbsp;*<br/>
és zavarukban elfutottak.</p>
<p class='verse'>Úgy lepte meg õket a rettegés,&nbsp;*<br/>
mint a szülõ asszonyt a szorongása,</p>
<p class='verse'>mint mikor keletrõl szélvihar támad,&nbsp;*<br/>
mely szétzúzza a tarziszi hajókat.</p>
<p class='emptyline'/>
<p class='verse'>Így hallottuk és láttuk ezt<br/>
a Mindenható Isten városában,&nbsp;†<br/>
a mi Istenünk városában:&nbsp;*<br/>
mindörökre építette azt az Úr!</p>
<p class='verse'>Jóságodról elmélkedünk, Istenünk,&nbsp;*<br/>
templomod belsejében.</p>
<p class='verse'>Istenünk, miként már neved is,&nbsp;†<br/>
úgy fölséged is betölt minden földhatárt;&nbsp;*<br/>
jobbod telve igazsággal.</p>
<p class='verse'>Örvendezzen Sion hegye,&nbsp;†<br/>
ujjongjanak Júda leányai,&nbsp;*<br/>
ítéleteid miatt.</p>
<p class='emptyline'/>
<p class='verse'>Sion falát kerüljétek meg, járjátok körül,&nbsp;*<br/>
számláljátok össze tornyait!</p>
<p class='verse'>Csodáljátok meg bástyáit,&nbsp;†<br/>
járjátok végig házait,&nbsp;*<br/>
és mondjátok el utódaitoknak:</p>
<p class='verse'>Itt van az Isten, a mi Istenünk,&nbsp;†<br/>
mindenkor és örökké,&nbsp;*<br/>
õ vezet minket mindörökké.</p>
<!--{END:ZALM48}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>