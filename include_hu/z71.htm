<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>70. zsoltár – I.</title>
</head>
<body>

<!--{BEGIN:ZALM71_I}-->
<center><b><span class="red">70. zsoltár – I.</span></b><br/>
<span class="red">Benned bízom, Uram, gyermekkorom óta</span></center>
<p><b>
Te vagy, Uram, én reményem, *<br/>
&nbsp;&nbsp;&nbsp; ne hagyj soha szégyent érnem! <br/>
Te igaz vagy, szabadíts meg, és ments meg engem, *<br/>
&nbsp;&nbsp;&nbsp; fordítsd felém füled, siess segítségemre!<br/>
<br/>
Légy oltalmazó sziklám és megerõsített hajlékom, *<br/>
&nbsp;&nbsp;&nbsp; hogy megszabadíts engem, <br/>
mivel te vagy az én erõsségem *<br/>
&nbsp;&nbsp;&nbsp; és biztos menedékem. <br/>
Istenem, ragadj ki a bûnösök kezébõl, *<br/>
&nbsp;&nbsp;&nbsp; a törvényszegõ és a zsarnok hatalmából!<br/>
<br/>
Te vagy, Uram, reménységem; *<br/>
&nbsp;&nbsp;&nbsp; ifjúkorom óta, Uram, benned bízom. <br/>
Az anyaméhtõl te vagy támaszom, †<br/>
&nbsp;&nbsp;&nbsp; anyám öle óta a védelmezõm, *<br/>
&nbsp;&nbsp;&nbsp; te vagy mindig az én dicsekvésem. <br/>
Szinte csodajel lettem sokaknak, *<br/>
&nbsp;&nbsp;&nbsp; mert te erõs segítõm vagy!<br/>
<br/>
Szám dicséreteddel van tele, *<br/>
&nbsp;&nbsp;&nbsp; egész napom magasztalásoddal. <br/>
Ne vess el engem öregségem idején, *<br/>
&nbsp;&nbsp;&nbsp; ha erõm hanyatlik, ne hagyj el engem!<br/>
<br/>
Ellenségeim beszélnek rólam, †<br/>
&nbsp;&nbsp;&nbsp; mert szemmel tartanak engem, *<br/>
&nbsp;&nbsp;&nbsp; és fölöttem összesúgnak, <br/>
és azt mondják: „Már elhagyta Isten, †<br/>
&nbsp;&nbsp;&nbsp; üldözzétek, és fogjátok el, *<br/>
&nbsp;&nbsp;&nbsp; már senki sincs, aki megmenthetné!”<br/>
<br/>
Ne távozz el tõlem, Isten, *<br/>
&nbsp;&nbsp;&nbsp; siess, Istenem, jöjj segítségemre!<br/>
Megszégyenülten vesszenek el, akik életemre törnek, *<br/>
&nbsp;&nbsp;&nbsp; rosszakaróimat sújtsa szégyen és gyalázat! </p></b>
<!--{END:ZALM71_I}-->

<!--{BEGIN:ZALM71_II}-->
<center><b><span class="red">70. zsoltár – II.</span></b><br/>
<span class="red">Benned bízom, Uram, gyermekkorom óta</span></center>
<p><b>
Én azonban mindenkor reménykedem, *<br/>
&nbsp;&nbsp;&nbsp; dicséretedrõl dalolok szüntelen. <br/>
Igazságodat hirdeti ajkam, †<br/>
&nbsp;&nbsp;&nbsp; és szabadító tetteidet mindennap, *<br/>
&nbsp;&nbsp;&nbsp; amiket megszámlálni sem tudok.<br/>
<br/>
Az Úr nagy tetteit hirdetem, *<br/>
&nbsp;&nbsp;&nbsp; Uram, én csak igazságodról elmélkedem. <br/>
Ifjúságom óta oktatsz, Istenem, *<br/>
&nbsp;&nbsp;&nbsp; csodáidat mindmáig hirdetem. <br/>
Ha öregkorra és késõ vénségre jutok, *<br/>
&nbsp;&nbsp;&nbsp; ne hagyj akkor se magamra, Istenem, <br/>
hadd hirdessem erõs karodat *<br/>
&nbsp;&nbsp;&nbsp; minden eljövendõ nemzedéknek!<br/>
<br/>
Hatalmad és igazságod oly nagy, Istenem, †<br/>
&nbsp;&nbsp;&nbsp; hogy csodás tetteid az égig érnek; *<br/>
&nbsp;&nbsp;&nbsp; Isten, ki hasonló hozzád? <br/>
De sok gyötrelmet és bajt mutattál meg nekem, †<br/>
&nbsp;&nbsp;&nbsp; te azonban új életre keltettél, *<br/>
&nbsp;&nbsp;&nbsp; a föld mélyébõl is kihoztál engem.<br/>
Megnöveled életkoromat, *<br/>
&nbsp;&nbsp;&nbsp; felém fordulsz, és megvigasztalsz.<br/>
<br/>
Én pedig hálát adok majd neked, †<br/>
&nbsp;&nbsp;&nbsp; hárfán zengem hûségedet, Istenem; *<br/>
&nbsp;&nbsp;&nbsp; Izrael Szentje, citerán zsoltárt pengetek neked. <br/>
Ajkam örvendezzen, amikor neked énekel, *<br/>
&nbsp;&nbsp;&nbsp; és lelkem, amelyet megváltottál.<br/>
Nyelvem naphosszat csak igazságodat emlegesse, *<br/>
&nbsp;&nbsp;&nbsp; mivel megszégyenültek és meghátráltak, akik vesztemre törtek.</p></b>
<!--{END:ZALM71_II}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p></b>
</body>
</html>
