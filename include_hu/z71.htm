<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>70. zsoltár – I.</title>
</head>
<body id="psalm">

<!--{BEGIN:ZALM71_I}-->
<div class="psalm-title">70. zsoltár – I.</div>
<div class="psalm-subtitle">Benned bízom, Uram, gyermekkorom óta</div>
<p>
Te vagy, Uram, én reményem, *<br/>
<span class="indent15"></span>ne hagyj soha szégyent érnem! <br/>
Te igaz vagy, szabadíts meg, és ments meg engem, *<br/>
<span class="indent15"></span>fordítsd felém füled, siess segítségemre!<br/>
<br/>
Légy oltalmazó sziklám és megerõsített hajlékom, *<br/>
<span class="indent15"></span>hogy megszabadíts engem, <br/>
mivel te vagy az én erõsségem *<br/>
<span class="indent15"></span>és biztos menedékem. <br/>
Istenem, ragadj ki a bûnösök kezébõl, *<br/>
<span class="indent15"></span>a törvényszegõ és a zsarnok hatalmából!<br/>
<br/>
Te vagy, Uram, reménységem; *<br/>
<span class="indent15"></span>ifjúkorom óta, Uram, benned bízom. <br/>
Az anyaméhtõl te vagy támaszom, †<br/>
<span class="indent15"></span>anyám öle óta a védelmezõm, *<br/>
<span class="indent15"></span>te vagy mindig az én dicsekvésem. <br/>
Szinte csodajel lettem sokaknak, *<br/>
<span class="indent15"></span>mert te erõs segítõm vagy!<br/>
<br/>
Szám dicséreteddel van tele, *<br/>
<span class="indent15"></span>egész napom magasztalásoddal. <br/>
Ne vess el engem öregségem idején, *<br/>
<span class="indent15"></span>ha erõm hanyatlik, ne hagyj el engem!<br/>
<br/>
Ellenségeim beszélnek rólam, †<br/>
<span class="indent15"></span>mert szemmel tartanak engem, *<br/>
<span class="indent15"></span>és fölöttem összesúgnak, <br/>
és azt mondják: „Már elhagyta Isten, †<br/>
<span class="indent15"></span>üldözzétek, és fogjátok el, *<br/>
<span class="indent15"></span>már senki sincs, aki megmenthetné!”<br/>
<br/>
Ne távozz el tõlem, Isten, *<br/>
<span class="indent15"></span>siess, Istenem, jöjj segítségemre!<br/>
Megszégyenülten vesszenek el, akik életemre törnek, *<br/>
<span class="indent15"></span>rosszakaróimat sújtsa szégyen és gyalázat! </p>
<!--{END:ZALM71_I}-->

<!--{BEGIN:ZALM71_II}-->
<div class="psalm-title">70. zsoltár – II.</div>
<div class="psalm-subtitle">Benned bízom, Uram, gyermekkorom óta</div>
<p>
Én azonban mindenkor reménykedem, *<br/>
<span class="indent15"></span>dicséretedrõl dalolok szüntelen. <br/>
Igazságodat hirdeti ajkam, †<br/>
<span class="indent15"></span>és szabadító tetteidet mindennap, *<br/>
<span class="indent15"></span>amiket megszámlálni sem tudok.<br/>
<br/>
Az Úr nagy tetteit hirdetem, *<br/>
<span class="indent15"></span>Uram, én csak igazságodról elmélkedem. <br/>
Ifjúságom óta oktatsz, Istenem, *<br/>
<span class="indent15"></span>csodáidat mindmáig hirdetem. <br/>
Ha öregkorra és késõ vénségre jutok, *<br/>
<span class="indent15"></span>ne hagyj akkor se magamra, Istenem, <br/>
hadd hirdessem erõs karodat *<br/>
<span class="indent15"></span>minden eljövendõ nemzedéknek!<br/>
<br/>
Hatalmad és igazságod oly nagy, Istenem, †<br/>
<span class="indent15"></span>hogy csodás tetteid az égig érnek; *<br/>
<span class="indent15"></span>Isten, ki hasonló hozzád? <br/>
De sok gyötrelmet és bajt mutattál meg nekem, †<br/>
<span class="indent15"></span>te azonban új életre keltettél, *<br/>
<span class="indent15"></span>a föld mélyébõl is kihoztál engem.<br/>
Megnöveled életkoromat, *<br/>
<span class="indent15"></span>felém fordulsz, és megvigasztalsz.<br/>
<br/>
Én pedig hálát adok majd neked, †<br/>
<span class="indent15"></span>hárfán zengem hûségedet, Istenem; *<br/>
<span class="indent15"></span>Izrael Szentje, citerán zsoltárt pengetek neked. <br/>
Ajkam örvendezzen, amikor neked énekel, *<br/>
<span class="indent15"></span>és lelkem, amelyet megváltottál.<br/>
Nyelvem naphosszat csak igazságodat emlegesse, *<br/>
<span class="indent15"></span>mivel megszégyenültek és meghátráltak, akik vesztemre törtek.</p>
<!--{END:ZALM71_II}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>