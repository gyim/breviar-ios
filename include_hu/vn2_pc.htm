<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>HÚSVÉTI IDÕ II.</title>
</head>
<body text="#000000">

<center><b>HÚSVÉTI IDÕ II.</b>
<p><b>URUNK MENNYBEMENETELE UTÁN</b>
<p>OLVASMÁNYOS IMAÓRA</center>
<p><span class="redsmall">Vasárnapi és köznapi zsolozsmában Pünkösdvasárnap I. Esti dicséretéig.</span>
<p><span class="redsmall">HIMNUSZ</span>
<br/><!--{BEGIN:VN2_cHYMNUS}-->
<b><p>Örök fölségû nagy Király, <br/>megtörtél poklot, zord halált, <br/>megváltottad hû népedet,<br/>s ülsz most gyõzelmi ünnepet:
<p>Atyád jobbjára mennybe szállsz, <br/>öröktõl nála volt hazád,<br/> most emberként is elnyered <br/>a kormányt ég és föld felett.
<p>A hármas embernemzedék: <br/>eget nyerõk és földi nép, <br/>s melyet sötétség, éj borít <br/>nevedre térdre hull ma mind.
<p>Reszketve nézik angyalok, <br/>az embersors hogy változott: <br/>vétett és tisztított a test, <br/>
s Krisztusban égi trónra lelt.
<p>Ó, Jézus, szívünk óhaja, <br/>te légy jutalmunk, ég Ura, <br/>ki gyõzve földi élveken <br/>uralkodol már mindenen.
<p>Alázattal megkérlelünk, <br/>bocsáss meg minden bûnt nekünk, <br/>emeljen fel magas kegyed, 
<br/>s szívünket égbe elvezesd.
<p>Ha majd felhõkön hirtelen 
<br/>dicsõn ítélni megjelensz, <br/>elvetve méltó büntetést 
<br/>Atyánk házába visszavégy!
<p>Ki gyõztesen az égbe szállsz, <br/>Jézus, szavunk most téged áld, <br/>Atyát s a Lelket egyaránt <br/>idõtlen századok során. Ámen.</b>
<!--{END:VN2_cHYMNUS}-->
<br/><!--{BEGIN:VN2_cRESPNE}--><!--{BEGIN:VN2_cRESP??}-->
<b><span class="red">V.</span>
Örvendezik a szívem, alleluja.
<br/><span class="red">F.</span>
Énekemmel adok hálát az Úrnak, alleluja.</b>
<!--{END:VN2_cRESPNE}--><!--{END:VN2_cRESP??}-->
<br/><!--{BEGIN:VN2_cRESPPO}-->
<b><span class="red">V.</span>
Szívem és testem, alleluja.
<br/><span class="red">F.</span>
Áhítozik az élõ Isten után, alleluja.</b>
<!--{END:VN2_cRESPPO}-->
<br/><!--{BEGIN:VN2_cRESPUT}-->
<b><span class="red">V.</span>
Krisztus feltámadt a halálból, többé nem hal meg, alleluja.
<br/><span class="red">F.</span>
A halál nem lesz többé úrrá rajta, alleluja.</b>
<!--{END:VN2_cRESPUT}-->
<br/><!--{BEGIN:VN2_cRESPSTR}-->
<b><span class="red">V.</span>
Isten feltámasztotta Krisztust a halálból, alleluja.
<br/><span class="red">F.</span>
Hogy legyen hitünk és reményünk Istenben, alleluja.</b>
<!--{END:VN2_cRESPSTR}-->
<br/><!--{BEGIN:VN2_cRESPSTV}-->
<b><span class="red">V.</span>
Isten feltámasztotta az Urat, alleluja.
<br/><span class="red">F.</span>
És hatalmával minket is feltámaszt, alleluja.</b>
<!--{END:VN2_cRESPSTV}-->
<br/><!--{BEGIN:VN2_cRESPPI}-->
<b><span class="red">V.</span>
Feltámadásodnak, Krisztus, alleluja.
<br/><span class="red">F.</span>
Ég és föld örvendezik, alleluja.</b>
<!--{END:VN2_cRESPPI}-->
<br/><!--{BEGIN:VN2_cRESPSO}-->
<b><span class="red">V.</span>
Isten új életre hívott minket, alleluja.
<br/><span class="red">F.</span>
Jézus Krisztusnak a halálból az élõ reményre való feltámasztása által, alleluja.</b>
<!--{END:VN2_cRESPSO}-->
<!--{BEGIN:VN2_cCIT1_6PI}-->
<p>
<b>Szent János apostol elsõ levelébõl</b>
<div align="right" class="red">3, 1-10</div>
<div align="center" class="redit">Isten gyermekei vagyunk</div>
<b>
<p>&nbsp;&nbsp;&nbsp;&nbsp;
Szeretteim! Nézzétek, mekkora szeretettel van irántunk az Atya: az Isten gyermekeinek hívnak minket, és azok is vagyunk. Azért nem ismer minket a világ, mert õt sem ismeri.
<br/>&nbsp;&nbsp;&nbsp;&nbsp;Szeretteim, most Isten gyermekei vagyunk, de még nem nyilvánvaló, hogy mik leszünk. Azt tudjuk, hogy ha megjelenik, hozzá leszünk hasonlók, mert látni fogjuk, amint van.
<br/>&nbsp;&nbsp;&nbsp;&nbsp;
És mindenki, aki így remél benne, megszentelõdik, ahogyan szent õ is. Mindenki, aki vétkezik, megszegi a törvényt, mert épp a törvényszegés a bûn. Tudjátok, hogy õ azért jelent meg, hogy elvegye a bûnöket, s hogy benne nincs bûn. Az, aki benne marad, nem vétkezik. Az, aki vétkezik, nem látta, nem ismerte meg.
<br/>&nbsp;&nbsp;&nbsp;&nbsp;Gyermekeim, senki se vezessen félre titeket. Aki az igazsághoz szabja tetteit, az igaz, ahogy õ is igaz. Aki bûnt követ el, a sátántól való, hiszen a sátán kezdettõl fogva bûnös. Azért jelent meg az Isten Fia, hogy a sátán mûvét romba döntse. Azok, akik az Istentõl születtek, nem követnek el bûnt, mert az õ magja bennük marad, és nem vétkezhetnek, mert az Istentõl születtek.
<br/>&nbsp;&nbsp;&nbsp;&nbsp;
Így ismerhetõk fel az Isten gyermekei és a sátán fiai. Aki nem az igazsághoz szabja tetteit, az nem Istentõl való. Ugyanígy az sem, aki nem szereti testvérét.
</b>
<p><span class="redsmall">VÁLASZOS ÉNEK</span>
<div align="right" class="red">1 Jn 3, 1. 2</div>
<br/><b><span class="red">V.</span>
Nézzétek, mekkora szeretettel van irántunk az Atya: <span class="red">*</span> 
Az Isten gyermekeinek hívnak minket, és azok is vagyunk, alleluja.</b>
<br/><b><span class="red">F.</span>
Tudjuk, hogy ha megjelenik, hozzá leszünk hasonlók, mert látni fogjuk, amint van. <span class="red">*</span> 
Az Isten gyermekeinek hívnak minket, és azok is vagyunk, alleluja.</b>
<!--{END:VN2_cCIT1_6PI}-->
<!--{BEGIN:VN2_cCIT2_6PI}-->
<p>
<b>Nagy Szent Leó pápa beszédeibõl</b>
<div align="center" class="red">(Sermo 2 de Ascensione, 1-4: PL 54, 397-399)</div>
<p>
<div align="center" class="redit">Krisztus mennybemenetele erõsíti hitünket</div>
<b>
<p>&nbsp;&nbsp;&nbsp;&nbsp;
Húsvét ünnepén az Úr feltámadása volt vigasságunk forrása, most pedig mennybemenetelén örvendezünk. Felidézzük, és illendõen tiszteljük azt a napot, amelyen szegényes emberi természetünk Krisztusban az összes mennyei sereg fölé, az összes angyali kar fölé, az összes égi hatalmon is túl, az Atyaisten trónusáig emelkedett. A mi hitünk megalapozására, a mi épülésünkre szolgált Isten mûveinek ez a sorrendje, hogy Isten kegyelme még csodálatosabbnak mutatkozzék: mert akkor sem fogyatkozott meg a hit, akkor sem ingadozott a remény, akkor sem lanyhult el a szeretet, amikor az emberi tekintetek elõl eltûnt mindaz, amirõl érezhették, milyen méltán kelt maga iránt tiszteletet.
<br/>&nbsp;&nbsp;&nbsp;&nbsp;
A nagy szellemek erõssége, a hivõ lelkek nagy megvilágosodása abban mutatkozik meg, hogy vonakodás nélkül hiszik azt, ami a testi szemnek nem látható, és arra vágyakoznak, ami érzékszervekkel fel nem fogható. Ekkora vallásos készség hogyan is jelenhetnék meg szívünkben, sõt: hogyan igazulhatna meg bárki a hit által, ha üdvösségünk csak azoktól a dolgoktól függene, amelyeket szemünkkel is láthatunk?
<br/>&nbsp;&nbsp;&nbsp;&nbsp;
Ami tehát Megváltónkból láthatóvá lett, az átment a szentségekbe; és hogy a hit is kiválóbb és szilárdabb legyen, a látást felváltotta a tanítás, amelynek tekintélyét követi a hívõknek mennyei fénysugár által megvilágosított szíve.
<br/>&nbsp;&nbsp;&nbsp;&nbsp;
Ezt a hitet növelte az Úr mennybemenetele, és erõssé tette a Szentlélek ajándéka: nem is rendítette meg a bilincs, börtön, számkivetés, kiéheztetés vagy tûzhalál, sem a vadállatok foga, sem a kegyetlen üldözõk válogatott kínzása. Ezért a hitért a föld minden pontján vérüket ontva vívták meg végsõ harcukat nemcsak férfiak, hanem nõk is, sõt serdületlen gyermekek és gyönge szüzek is. Ez a hit ördögöket ûzött ki, betegeket gyógyított meg, halottakat támasztott fel.
<br/>&nbsp;&nbsp;&nbsp;&nbsp;
Maguk a szent apostolok is nagy lépést tettek elõre a mennybemenetel láttán. Azelõtt mennyi csodának voltak tanúi, mily sok oktatásban volt részük, és mégis: az Úr szenvedését látva megijedtek, és feltámadása igazát is csak ingadozva tudták elfogadni. Most azonban már öröm töltötte el a szívüket, pedig azelõtt az ilyen látvány rettegésbe ejtette volna õket. Lelkük egész figyelmével fordultak Krisztus istensége felé, aki az Atya jobbjára ült; most már nem vonta el figyelmüket Krisztus testének látható jelenléte attól, hogy figyelmükkel egészen az Ige felé forduljanak, aki a megtestesüléssel sem távolodott el az Atyától, s aki a mennybemenetelkor sem hagyta el a tanítványokat.
<br/>&nbsp;&nbsp;&nbsp;&nbsp;
Az Emberfia, az Isten Fia, szeretteim, akkor nyilatkoztatta ki tehát önmagát kiválóbban és istenibb módon, amikor visszavonult fönséges Atyja dicsõségébe, így istensége révén kimondhatatlanul jelenvalóbbá lett köztünk az, aki testi mivoltában tõlünk eltávolodott.
<br/>&nbsp;&nbsp;&nbsp;&nbsp;
A kimûveltebb hit ekkor kezdett a szellem lépésével, az Atyával egylényegû Fiúhoz közeledni; ez a hit mostantól fogva nem szorult rá arra, hogy érintse azt a testi valóságot, amely által Krisztus kisebb az Atyánál. Mert bár a megdicsõült test is test maradt ugyan, de az a hívõk hitét már oda vonzotta, ahol már nem a kéz tapintásával, hanem hívõ értelemmel kell érteni a Szülõjével egyenrangú Egyszülöttet.
</b>
<p><span class="redsmall">VÁLASZOS ÉNEK</span>
<div align="right" class="red">Zsid 8, 1; 10, 22. 23</div>
<br/><b><span class="red">V.</span>
Olyan fõpapunk van, aki a Fölség trónjának jobbján ül a mennyben. <span class="red">*</span> 
Járuljunk tehát hozzá, õszinte szívvel, hitbõl fakadó bizalommal, hiszen a szívünk megtisztult a rossz lelkiismerettõl, alleluja.</b>
<br/><b><span class="red">F.</span>
Tartsunk ki rendíthetetlenül reménységünk megvallásában, mert hûséges az, aki az ígéretet tette. <span class="red">*</span> 
Járuljunk tehát hozzá, õszinte szívvel, hitbõl fakadó bizalommal, hiszen a szívünk megtisztult a rossz lelkiismerettõl, alleluja.</b>
<!--{END:VN2_cCIT2_6PI}-->
<!--{BEGIN:VN2_cCIT1_6SO}-->
<p>
<b>Szent János apostol elsõ levelébõl</b>
<div align="right" class="red">3, 11-17</div>
<div align="center" class="redit">A testvérek iránti szeretet</div>
<b>
<p>&nbsp;&nbsp;&nbsp;&nbsp;
Szeretteim! Ezt az üzenetet halljuk kezdettõl fogva: Szeressük egymást! Ne tegyünk úgy, mint Káin, aki a gonosztól való volt, és megölte testvérét. Miért ölte meg? Mert az õ tettei gonoszak voltak, a testvére tettei ellenben igazak.
<br/>&nbsp;&nbsp;&nbsp;&nbsp;
Ne csodálkozzatok azon, testvérek, hogy a világ gyûlöl benneteket. Mi tudjuk, hogy a halálból átmentünk az életbe, mert szeretjük testvéreinket. Aki nem szeret, a halálban marad. Aki gyûlöli testvérét, gyilkos, márpedig tudjátok, hogy egy gyilkosnak sem maradandó birtoka az örök élet.
<br/>&nbsp;&nbsp;&nbsp;&nbsp;
Az (Isten) szeretetét arról ismerjük fel, hogy életét adta értünk. Nekünk is kötelességünk életünket adni testvéreinkért. Hogyan marad meg az Isten szeretete abban, aki — bár bõven van neki a világ javaiból — mégis, amikor látja, hogy testvére szükséget szenved, elzárja elõle a szívét?
</b>
<p><span class="redsmall">VÁLASZOS ÉNEK</span>
<div align="right" class="red">1 Jn 3, 16. 14</div>
<br/><b><span class="red">V.</span>
Isten szeretetét arról ismerjük fel, hogy életét adta értünk. <span class="red">*</span> 
Nekünk is kötelességünk életünket adni testvéreinkért, alleluja.</b>
<br/><b><span class="red">F.</span>
Mi tudjuk, hogy a halálból átmentünk az életbe, mert szeretjük testvéreinket. <span class="red">*</span> 
Nekünk is kötelességünk életünket adni testvéreinkért, alleluja.</b>
<!--{END:VN2_cCIT1_6SO}-->
<!--{BEGIN:VN2_cCIT2_6SO}-->
<p>
<b>Szent Ágoston püspöknek Szent János evangéliumáról szóló fejtegetéseibõl</b>
<div align="center" class="red">(Tract. 124, 5. 7: CCL 36, 685-687)</div>
<p>
<div align="center" class="redit">A két élet</div>
<b>
<p>&nbsp;&nbsp;&nbsp;&nbsp;
Két, Istentõl kinyilatkoztatott és ajánlott életet ismer az Egyház. Az egyik a hitben, a másik a színrõl színre való látásban van. Az egyik a földi zarándoklásunk idejére szól, a másik a mennyei lakóhely örökkévalóságában. Munkálkodásban áll az egyik, örök nyugalom a másik. Az egyik égi haza felé vezetõ úton való élet, a másik már az örök hazában van. Egyik a munkálkodásban cselekvõ élet, a másik a jutalmul kapott Istent látó élet.
<br/>&nbsp;&nbsp;&nbsp;&nbsp;
Az elsõt Péter apostol jelzi, a másikat pedig János. Az teljesen itt a földön zajlik le, e világ végéig tart, és akkor lesz vége; emez abban különbözik attól, hogy a világ vége után fog majd kiteljesedni, de abban a jövõ világban nem lesz soha vége. Ezért hangzik Péter felé: Te kövess engem (Jn 21, 19); Jánosra vonatkozólag pedig így rendelkezik: Ha azt akarom, hogy így maradjon, míg el nem jövök, mi gondod vele? Te kövess engem! (Jn 21,22).
<br/>&nbsp;&nbsp;&nbsp;&nbsp;
Te úgy kövess engem, hogy utánozzál a földi szenvedések elviselésében; õ maradjon, míg el nem jövök, hogy örök boldogságot osztogassak. Még nyíltabban így is mondhatta volna: Az engem követõ tökéletes munkálkodás az, amelyet szenvedésem példája formál, viszont a megkezdett szemlélõdés maradjon meg, míg el nem jövök, hogy tökéletessé tegyem azt, amikor már eljöttem.
<br/>&nbsp;&nbsp;&nbsp;&nbsp;Egészen a halálig követi ugyanis Krisztust a szeretetbõl fakadó türelemmel teli élet, de Krisztus ismeretének teljességére még várni kell, amíg dicsõségesen el nem jön. Itt a halandók földjén ugyanis el kell viselnünk e világ szenvedéseit, ott az élõk földjén pedig majd látni fogjuk az Úr jóságát.
<br/>&nbsp;&nbsp;&nbsp;&nbsp;
E szavait ugyanis: Akarom, hogy így maradjon, míg el nem jövök (Jn 21, 23), nem úgy kell értenünk, mintha azt mondta volna, hogy: lemaradjon; vagy pedig: megmaradjon, hanem: várakozzék, hiszen amit János jelez, az természetesen nem most, hanem csak akkor fog beteljesedni, amikor Krisztus eljön. Amit pedig Péter jelez, akinek ezt mondta: Te kövess engem! (Jn 21, 22), az csak akkor juthat el oda, amire várakozik, ha most nekiáll a szenvedések elviselésének.
<br/>&nbsp;&nbsp;&nbsp;&nbsp;
Azért mégse válassza külön senki e két dicsõ apostolt! Abban is benne voltak mindketten, amit Péter jelzett, és amit János jelzett, abban is részesültek késõbb mindketten. Jel, hogy az egyik követte, és a másik maradt; viszont elviselte mindkettõ a jelen nyomorúság minden szenvedését, és mindketten hittel várták az örök boldogság eljövendõ jutalmát.
<br/>&nbsp;&nbsp;&nbsp;&nbsp;
Nem csupán õk, de ezt cselekszi Krisztus jegyese, az egész Anyaszentegyház is, amelyet ki kell szabadítani abból a szenvedésbõl, és meg kell õrizni ebben a boldogságban. E két életutat Péter és János ábrázolta, egyik az egyiket, másik a másikat. Valóban a hit vezette mindkettõjüket ebben a múlandó életben, és azt az életet is, amelyben színrõl színre látnak, késõbb mindketten élvezik is egy örökkévalóságon át.
<br/>&nbsp;&nbsp;&nbsp;&nbsp;
A Krisztus testével elválaszthatatlanul egyesült szentek közül tehát — hogy e nagyon viharos élet tengerén legyen kormányosunk — Péter, mint az elsõ az apostolok között, kapta meg bûneink oldására-kötésére a mennyek országának kulcsait; és mind e szentek közül — hogy annak a másik, kimeríthetetlen titkú életünknek is legyen biztos békességet nyújtó kikötõje — János evangélista pihenhetett Krisztus keblén.
<br/>&nbsp;&nbsp;&nbsp;&nbsp;
Mivel nemcsak egyedül Péter hivatott a bûnök megbocsátására, illetve megtartására, hanem az Egyház, éppen így nemcsak János az egyetlen, aki az Úr keblén az õ lelkének a legmélyérõl meríti és azután hirdeti is azt, hogy kezdetben az Ige-Isten az Istennél volt, és a többi magasztos tanítást, amely Krisztus istenségérõl és a teljes Szentháromság egységérõl szól, s amelyet abban az országban majd színrõl színre fogunk szemlélni, most azonban, míg az Úr el nem jön, csupán homályosan, mintegy tükörben láthatunk; de maga az Úr is az egész földkerekségre kiárasztotta evangéliumát, hogy mindenki merítsen belõle ki-ki saját felfogóképességének a mértéke szerint.
</b>
<p><span class="redsmall">VÁLASZOS ÉNEK</span>
<div align="right" class="red">vö. 1 Pét 5, 10; 2 Kor 4, 14</div>
<br/><b><span class="red">V.</span>
A minden kegyelem Istene, aki Krisztus Jézusban örök dicsõségre hívott meg minket, <span class="red">*</span> 
Rövid szenvedés után maga fog majd tökéletessé tenni, megerõsíteni és biztos alapra helyezni, alleluja.</b>
<br/><b><span class="red">F.</span>
Aki Jézust feltámasztotta, Jézussal együtt minket is feltámaszt. <span class="red">*</span> 
Rövid szenvedés után maga fog majd tökéletessé tenni, megerõsíteni és biztos alapra helyezni, alleluja.</b>
<!--{END:VN2_cCIT2_6SO}-->
<!--{BEGIN:VN2_cCIT1_7NE}--><!--{BEGIN:VN2_cCIT1_6??}-->
<p>
<b>Szent János apostol elsõ levelébõl</b>
<div align="right" class="red">3, 18-24</div>
<div align="center" class="redit">A hit és a szeretet parancsa</div>
<b>
<p>&nbsp;&nbsp;&nbsp;&nbsp;
Gyermekeim, ne szeressünk se szóval, se nyelvvel, hanem tettel és igazsággal. Errõl ismerjük fel, hogy az igazságból valók vagyunk-e, és így nyugtatjuk meg színe elõtt a szívünket. Ha szívünk vádol minket valamivel (legyünk nyugodtak), az Isten fölötte áll szívünknek, õ mindent tud.
<br/>&nbsp;&nbsp;&nbsp;&nbsp;Szeretteim, ha szívünk nem vádol, legyünk bizalommal az Isten iránt. Bármit kérünk, megkapjuk tõle, hisz megtartjuk parancsait, és ami tetszik neki, azt tesszük.
<br/>&nbsp;&nbsp;&nbsp;&nbsp;
Az az õ parancsa, hogy higgyünk Fiának, Jézus Krisztusnak nevében, és szeressük egymást parancsa szerint. Aki teljesíti parancsait, benne marad az Istenben, és az Isten is õbenne. Annak, hogy õ bennünk marad-e, a Lélek a próbaköve, akit adott nekünk.
</b>
<p><span class="redsmall">VÁLASZOS ÉNEK</span>
<div align="right" class="red">1 Jn 3, 24; Sir 1, 9. 10</div>
<br/><b><span class="red">V.</span>
Aki teljesíti Isten parancsait, benne marad az Istenben, és az Isten is õbenne. <span class="red">*</span> 
Annak, hogy õ bennünk marad-e, a Lélek a próbaköve, akit adott nekünk, alleluja.</b>
<br/><b><span class="red">F.</span>
Az Úr teremtette a bölcsességet a Szentlélekben, és kiárasztotta minden mûvére. <span class="red">*</span> 
Annak, hogy õ bennünk marad-e, a Lélek a próbaköve, akit adott nekünk, alleluja.</b>
<!--{END:VN2_cCIT1_7NE}--><!--{END:VN2_cCIT1_6??}-->
<!--{BEGIN:VN2_cCIT2_7NE}--><!--{BEGIN:VN2_cCIT2_6??}-->
<p>
<b>Nyssai Szent Gergely püspöknek az Énekek énekérõl mondott szentbeszédeibõl</b>
<div align="center" class="red">(Hom. 15: PG 44, 1115-1118)</div>
<p>
<div align="center" class="redit">Átadtam nekik a dicsõséget, amelyet nekem adtál</div>
<b>
<p>&nbsp;&nbsp;&nbsp;&nbsp;
Ha a szeretet végül is teljesen elûzi a félelmet, a félelem pedig átváltozik, és szeretetté válik, akkor majd úgy találjuk, hogy az üdvözülés után az egység következik, tudniillik minden egyesül az egy és egyedüli Jóval abban a tökéletes formában, amelyet az Énekek énekének a galambjában látunk.
<br/>&nbsp;&nbsp;&nbsp;&nbsp;
Mert valami ilyesmi tûnik ki a következõ szavakból: Ez az én galambom, az én tökéletesem. Egyetlenje anyjának, szülõje választottja (Én 6, 8).
<br/>&nbsp;&nbsp;&nbsp;&nbsp;Mindezt az evangéliumban az Úr szava világosabban is kifejezi. Miután minden hatalmat átadott tanítványainak, és megáldotta õket, az Atyához szóló imádságában még más ajándékot is ad az arra méltóknak. A legfontosabb és legnagyobb ajándékot adja, azt, hogy többé ne forduljon elõ náluk sohase a széthúzás semmi választásban vagy döntésben, hanem mindnyájan egyek legyenek szorosan egybekapcsolódva az egy és egyedüli Jóval, hogy így a Szentlélek által létrehozott egységben — miként az Apostol mondja — a béke köteléke fûzze össze õket, s mindnyájan egy test legyenek, és egy lélek, az egy reményben, amelyre a hivatásuk is szól.
<br/>&nbsp;&nbsp;&nbsp;&nbsp;
De igazán jobban tennénk, ha pontosan sorra vennénk a szent evangélium szavait, így olvassuk: Legyenek mindnyájan egy! Amint te, Atyám, bennem vagy, s én benned, úgy legyenek õk is egy bennünk (Jn 17,21).
<br/>&nbsp;&nbsp;&nbsp;&nbsp;
Ennek az egységnek összetartó ereje a dicsõség; és hogy a Szentlélek ez a dicsõség, senki sem vonja kétségbe, aki okosabb, és tovább olvassa azt, amit az Úr maga az eddigiekhez hozzátesz: A dicsõséget, amelyet nekem adtál, nekik adtam (Jn 17, 22). Valóban ugyanazt a dicsõséget adta tanítványainak akkor is, amikor így szólt hozzájuk: Vegyétek a Szentlelket (Jn 20, 22).
<br/>&nbsp;&nbsp;&nbsp;&nbsp;
Ezt a dicsõséget — amely mindig is az övé volt, mielõtt e világ lett volna — akkor kapta meg, amikor magára öltötte az emberi természetet, amelyet a dicsõséggel a Szentlélek dicsõített meg, s ezután az apostoloktól kezdve mindaz, aki õvele kapcsolatba jutott, részesedett e dicsõségben, azaz a Szentlélekben is.
<br/>&nbsp;&nbsp;&nbsp;&nbsp;
Ezért mondja: A dicsõséget, amelyet nekem adtál, nekik adtam, hogy egy legyenek, amint mi egy vagyunk: én õbennük, és te énbennem, hogy õk is eggyé teljesedjenek (Jn 17, 22-23). Éppen ezért az, aki gyermekbõl felnövekedve tökéletes férfiúvá válik, eléri a szellemi életkor mértékét, amit eszünkkel fel tudunk fogni; végül pedig képes lesz a Szentlélek dicsõségének befogadására a minden bûntõl mentes állapota és tisztasága által. Ez tehát az a tökéletes galamb, akire a jegyes tekint, amikor azt mondja: Ez az én galambom, az én tökéletesem.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Jn 15, 15; 14, 26; 15, 14</div>
<br/><b><span class="red">V.</span>
Nem nevezlek többé szolgának benneteket, hanem barátaimnak, mert ismeritek mindazt, amit köztetek tettem. <span class="red">*</span> 
Vegyétek a vigasztaló Szentlelket; õ az, akit az Atya küld nektek, alleluja.</b>
<br/><b><span class="red">F.</span>
Ha megteszitek, amit parancsolok nektek, a barátaim vagytok. <span class="red">*</span> 
Vegyétek a vigasztaló Szentlelket; õ az, akit az Atya küld nektek, alleluja.</b>
<!--{END:VN2_cCIT2_7NE}--><!--{END:VN2_cCIT2_6??}-->
<!--{BEGIN:VN2_cCIT1_7PO}-->
<p>
<b>Szent János apostol elsõ levelébõl</b>
<div align="right" class="red">4, 1-10</div>
<div align="center" class="redit">Isten elõbb szeretett minket</div>
<b>
<p>&nbsp;&nbsp;&nbsp;&nbsp;
Szeretteim, ne higgyetek minden léleknek, hanem vizsgáljátok meg a lelkeket, hogy Istentõl származnak-e, mert sok hamis próféta rontott a világra. Az Istentõl származó lelket errõl ismeritek fel: minden lélek, amely megvallja, hogy Jézus Krisztus testben jött el, az Istentõl van. S minden lélek, amely nem vallja meg Jézust, nem az Istentõl való, hanem az antikrisztusé, akirõl hallottátok, hogy eljön, és most már a világban is van.
<br/>&nbsp;&nbsp;&nbsp;&nbsp;Gyermekeim, ti az Istentõl vagytok, és legyõztétek õket, mert nagyobb az, aki bennetek van, mint aki a világban van. Õk a világból valók, ezért a világról beszélnek, és a világ hallgat rájuk. Mi az Istentõl vagyunk. Aki ismeri Istent, hallgat ránk. Aki nem ismeri Istent, nem hallgat ránk. Így különböztetjük meg az igazság lelkét és a tévedés lelkét.
<br/>&nbsp;&nbsp;&nbsp;&nbsp;
Szeretteim, szeressük egymást, mert a szeretet Istentõl van, és mindenki, aki szeret, Istentõl való, és ismeri Istent. Aki nem szeret, nem ismeri az Istent, mert az Isten szeretet.
<br/>&nbsp;&nbsp;&nbsp;&nbsp;
Az Isten szeretete abban nyilvánult meg, hogy az Isten elküldte a világba egyszülött Fiát, hogy általa éljünk. A szeretetnek nem az a lényege, hogy mi szeretjük Istent, hanem, hogy õ elõbb szeretett minket, és elküldte a Fiát bûneinkért engesztelésül.
</b>
<p><span class="redsmall">VÁLASZOS ÉNEK</span>
<div align="right" class="red">Vö. 1 Jn 4, 9; Jn 3, 16</div>
<br/><b><span class="red">V.</span>
Az Isten szeretete abban nyilvánult meg, hogy az Isten elküldte a világba egyszülött Fiát, <span class="red">*</span> 
Hogy aki hisz benne, örökké éljen, alleluja.</b>
<br/><b><span class="red">F.</span>
Úgy szerette Isten a világot, hogy egyszülött Fiát adta oda. <span class="red">*</span> 
Hogy aki hisz benne, örökké éljen, alleluja.</b>
<!--{END:VN2_cCIT1_7PO}-->
<!--{BEGIN:VN2_cCIT2_7PO}-->
<p>
<b>Jeruzsálemi Szent Cirill püspök hitmagyarázataiból</b>
<div align="center" class="red">(Cat. 16, De Spiritu Sancto 1, 11-12. 16: PG 33, 931-935. 939-942)</div>
<p>
<div align="center" class="redit">A Szentlélek élõ vize</div>
<b>
<p>&nbsp;&nbsp;&nbsp;&nbsp;
Az a víz, amelyet én adok, örök életre szökellõ víz forrás lesz benne (Jn 4, 14). Új fajtája ez a víznek: él és szökell, és azokra árad ki, akik méltók rá. Miért nevezte Krisztus víznek a Szentlélek kegyelmi adományát? Azért, mert minden a víz által áll fenn; mert a víz hozza létre a növényeket és állatokat; mert a víz elsõként az égbõl hull alá; mert egy és ugyanazon formában hull alá, de sokféle formában fejti ki hatását: másképpen a pálmafában, másképpen a szõlõtõben; és ott van, mint valami, ami ugyanaz mindenben: noha mindig egyforma, és nem változtatja magát. Nem változik ugyanis az esõ, amikor egyik vízcsepp a másik után hull alá, de alkalmazkodik mindazoknak a természetéhez, amik befogadják, és mindegyik számára az lesz, ami annak pontosan megfelel.
<br/>&nbsp;&nbsp;&nbsp;&nbsp;
Ilyen a Szentlélek is: egy és ugyanaz, és oszthatatlan. Kegyelmét kinek-kinek úgy osztja, amint akarja. Amiképpen a száradó fa, ha magába szívja a vizet, új hajtást sarjaszt, ugyanúgy a bûnös lélek is, ha a megtérés folytán méltóvá lesz a Szentlélekre, hozni kezdi az igazlelkûség hajtásait. A Szentlélek is egy és ugyanaz, és mégis Isten tetszése szerint és Krisztus nevében sokféle erényt hoz létre.
<br/>&nbsp;&nbsp;&nbsp;&nbsp;
Így az egyik ember nyelvét a bölcsesség hirdetésére használja fel, a másik lelkének prófétai megvilágosítást ad; van, akinek a gonosz lelkek kiûzésére ad erõt; van, akit a Szentírás értelmezésével ajándékoz meg. Van, akit erõssé tesz az önmegtartóztatásra, mást pedig az irgalmasság gyakorlására nevel. Van, akinek azt sugallja, hogy böjtöljön, és aszketikus életet éljen. Másokat a földiek megvetésére tanít, és van, akit felkészít a vértanúságra. Mindenkiben más és más, de õ maga önmagában sohasem más, a Szentírás szerint: A Lélek ajándékait mindenki azért kapja, hogy használjon vele (1 Kor 12, 7).
<br/>&nbsp;&nbsp;&nbsp;&nbsp;
A Szentlélek érkezése szelíd és enyhe, felfogása kellemes, a legkönnyebb iga. A fény és a tudás felvillanó sugarai elõzik meg érkezését. Az oltalmazó testvér szeretetével jön, hogy üdvözítsen, gyógyítson, tanítson, intsen, erõsítsen, vigasztaljon; azért jön, hogy megvilágosítsa az elmét, elõször abban a lélekben, amely befogadja, azután pedig ennek a közremûködésével, mások lelkében is.
<br/>&nbsp;&nbsp;&nbsp;&nbsp;
Mint amikor valaki sötétben tartózkodott, és hirtelen beragyogja a nap világossága, akkor látja meg tisztán mindazt, amit azelõtt nem látott, ha szeme már megszokta a fényt; így van azzal is, aki oly szerencsés, hogy megkapja a Szentlélek ajándékát: megvilágosodik a lelke, és emberi képességet meghaladó módon szemlélheti azt, amit azelõtt nem látott.
</b>
<p><span class="redsmall">VÁLASZOS ÉNEK</span>
<div align="right" class="red">1 Kor 12, 6-7. 27</div>
<br/><b><span class="red">V.</span>
Sokfélék a jelek is, de Isten, aki mindenben mindent véghezvisz, ugyanaz. <span class="red">*</span> 
A Lélek ajándékait mindenki azért kapja, hogy használjon vele, alleluja.</b>
<br/><b><span class="red">F.</span>
Ti Krisztusnak teste vagytok, s egyenként tagjai. <span class="red">*</span> 
A Lélek ajándékait mindenki azért kapja, hogy használjon vele, alleluja.</b>
<!--{END:VN2_cCIT2_7PO}-->
<!--{BEGIN:VN2_cCIT1_7UT}-->
<p>
<b>Szent János apostol elsõ levelébõl</b>
<div align="right" class="red">4, 11-21</div>
<div align="center" class="redit">Isten a szeretet</div>
<b>
<p>&nbsp;&nbsp;&nbsp;&nbsp;
Szeretteim, ha az Isten így szeretett minket, nekünk is szeretnünk kell egymást. Istent soha senki nem látta. Ha szeretjük egymást, bennünk marad az Isten, és a szeretete tökéletes lesz bennünk. Abból tudjuk, hogy benne élünk, õ meg bennünk, hogy a Lelkébõl adott nekünk.
<br/>&nbsp;&nbsp;&nbsp;&nbsp;Láttuk, és tanúságot teszünk róla, hogy az Atya elküldte a Fiút a világ Üdvözítõjéül. Aki vallja, hogy Jézus az Isten Fia, abban benne marad az Isten, és õ is az Istenben. Megismertük a szeretetet, amelyet Isten oltott belénk, és hittünk benne. Az Isten szeretet, és aki kitart a szeretetben, az az Istenben marad, s az Isten is benne marad.
<br/>&nbsp;&nbsp;&nbsp;&nbsp;
Abban teljesedett ki bennünk a szeretet, hogy örömmel és bizalommal várjuk az ítélet napját, mert amilyen (nyugodt) õ, olyanok vagyunk mi is ezen a világon. A szeretetben nincs félelem. A tökéletes szeretet kizárja a félelmet, mert a félelem büntetés. Aki tehát fél, abban nem tökéletes a szeretet. Azért szeretjük (az Istent), mert õ elõbb szeretett minket.
<br/>&nbsp;&nbsp;&nbsp;&nbsp;
Ha valaki azt állítja, hogy: „Szeretem az Istent”, de testvérét gyûlöli, hazudik. Mert, aki nem szereti testvérét, akit lát, nem szeretheti az Istent sem, akit nem lát. Ezt a parancsot kaptuk tõle: Aki Istent szereti, szeresse testvérét is.
</b>
<p><span class="redsmall">VÁLASZOS ÉNEK</span>
<div align="right" class="red">1 Jn 4, 10. 16; vö. Iz 63, 8. 9</div>
<br/><b><span class="red">V.</span>
Isten elõbb szeretett minket, és elküldte a Fiát bûneinkért engesztelésül. <span class="red">*</span> 
Megismertük a szeretetet, amelyet Isten oltott belénk, és hittünk benne, alleluja.</b>
<br/><b><span class="red">F.</span>
Az Úr lett a mi szabadítónk, szeretetében õ maga váltott meg minket. <span class="red">*</span> 
Megismertük a szeretetet, amelyet Isten oltott belénk, és hittünk benne, alleluja.</b>
<!--{END:VN2_cCIT1_7UT}-->
<!--{BEGIN:VN2_cCIT2_7UT}-->
<p>
<b>Nagy Szent Vazul püspöknek „A Szentlélekrõl” írt könyvébõl</b>
<div align="center" class="red">(Cap. 9, 22-23: PG 32, 107-110)</div>
<p>
<div align="center" class="redit">A Szentlélek munkálkodása</div>
<b>
<p>&nbsp;&nbsp;&nbsp;&nbsp;
A Szentlélek említésének hallatára ki ne figyelne fel, és ki ne gondolna a legmagasabbrendû természetre? Hiszen Isten Lelke a neve, az igazság Lelke, aki az Atyától származik: készséges Lélek, uralkodó Lélek, Szent Lélek, ezek az õ saját és egyedi nevei.
<br/>&nbsp;&nbsp;&nbsp;&nbsp;
Hozzá folyamodik mindenki, aki rászorul arra, hogy megszenteljék: minden élõ az õ erejét kívánja, akinek lehelete mintegy öntözi és erõsíti õket, hogy mindegyik elérhesse saját természetes célját.
<br/>&nbsp;&nbsp;&nbsp;&nbsp;
Õ a megszentelés kiindulópontja, a szellemi fény, aki önmagából ajándékoz megvilágosítást mindenkinek, hogy kutatni tudja az igazságot.
<br/>&nbsp;&nbsp;&nbsp;&nbsp;Természete szerint elérhetetlen, de jósága miatt elnyerhetõ; jóllehet erejével mindent betölt, mégis csak azok számára közölhetõ, akik méltók rá; ezeknek sem egyforma mértékben adja önmagát, hanem hitük arányában árasztja rájuk erejét.
<br/>&nbsp;&nbsp;&nbsp;&nbsp;Lényege szerint egyszerû, erõiben sokféle: minden egyes ember számára egészen jelen van, és teljesen van mindenütt; úgy osztja szét önmagát, hogy semmi kisebbedést nem szenved; mindnyájan úgy részesülnek benne, hogy õ maga ép marad. Úgy, mint a napsugár, amely jótékony erejével mintha csak egy személyre világítana, mégis beragyogja a földet, a tengert, és átjárja a levegõt.
<br/>&nbsp;&nbsp;&nbsp;&nbsp;
Így a Szentlélek is minden ember számára, aki képes õt befogadni, úgy van jelen, mintha csak az övé lenne, ugyanakkor mindenkinek elegendõ és teljes kegyelmet ad. A kegyelemmel aztán minden belõle részesedõ úgy gazdálkodik, ahogyan saját természete lehetõvé teszi, s nem úgy, amennyire a Szentlélek képes.
<br/>&nbsp;&nbsp;&nbsp;&nbsp;
A Szentlélek magasba ragadja a szíveket, kezén fogva vezeti a gyengéket, s tökéletessé teszi a haladókat. Õ teszi lelki emberekké azokat, akik megtisztultak minden szennytõl azáltal, hogy átragyogja õket a vele való közösség.
<br/>&nbsp;&nbsp;&nbsp;&nbsp;
Ahogy a tárgyak csillogó fényesek lesznek, ha napsugár éri õket, s maga a napsugár is visszaverõdve róluk felragyog rajtuk, úgy a lelkek is, akik a Szentlelket hordják magukban, és a Szentlélek fénye éri õket, maguk is lelkivé válnak, és mások felé is sugározzák a kegyelmet.
<br/>&nbsp;&nbsp;&nbsp;&nbsp;
Tõle származik az eljövendõ dolgok elõre tudása, a szent titkok ismerete, az elrejtett dolgok megértése, az adományok szétosztása, a mennyeiekkel való társalgás és örömeikben való részvétel; neki köszönhetõ a soha véget nem érõ öröm, az Istenben való állhatatosság, az Istenhez való hasonlóság, s aminél nagyobbat nem lehet kívánni, tõle van, hogy istenivé lesz az ember.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Jn 14, 27; 16, 22; 14, 16</div>
<br/><b><span class="red">V.</span>
Ne nyugtalankodjék a szívetek: elmegyek az Atyához, és amikor eltávozom tõletek, elküldöm nektek <span class="red">*</span> 
Az igazság Lelkét, és akkor majd örül a szívetek, alleluja.</b>
<br/><b><span class="red">F.</span>
Én meg majd kérem az Atyát, és más Vigasztalót ad nektek. <span class="red">*</span> 
Az igazság Lelkét, és akkor majd örül a szívetek, alleluja.</b>
<!--{END:VN2_cCIT2_7UT}-->
<!--{BEGIN:VN2_cCIT1_7STR}-->
<p>
<b>Szent János apostol elsõ levelébõl</b>
<div align="right" class="red">5, 1-12</div>
<div align="center" class="redit">A mi hitünk gyõzelem a világ fölött!</div>
<b>
<p>&nbsp;&nbsp;&nbsp;&nbsp;
Szeretteim! Mindenki, aki hiszi, hogy Jézus a Krisztus, az Isten szülötte; és aki a szülõt szereti, szereti szülöttét is. Abból tudjuk meg, hogy szeretjük Isten gyermekeit, hogy szeretjük az Istent, és eleget teszünk parancsainak. Mert az az Isten iránti szeretet, hogy megtartjuk parancsait. Parancsai nem nehezek.
<br/>&nbsp;&nbsp;&nbsp;&nbsp;
Mert mindenki, aki az Istentõl való, legyõzi a világot. És ez a gyõzelem — gyõzelem a világ fölött! — a mi hitünk. Ki gyõzi le a világot, ha nem az, aki hiszi, hogy Jézus az Isten Fia?
<br/>&nbsp;&nbsp;&nbsp;&nbsp;
Õ az, aki víz és vér által jött, Jézus Krisztus. Nem csupán víz által, hanem víz és vér által. És a Lélek tesz tanúságot róla, mert a Lélek igazság. Tehát hárman tanúskodnak a mennyben: az Atya, az Ige és a Szentlélek; és ez a három egy. És hárman vannak, akik bizonyságot tesznek a földön: a Lélek, a víz és a vér, és ez a három egy.
<br/>&nbsp;&nbsp;&nbsp;&nbsp;
Az emberek tanúságát is elfogadjuk, s az Isten tanúsága többet jelent. Az Isten tanúsága az, hogy tanúságot tett a Fia mellett. Aki hisz az Isten Fiában, magában hordja az (Isten) tanúságát. Aki nem hisz Istennek, hazugságot tulajdonít neki, épp mert nem hisz tanúságában, amelyet az Isten tett Fia mellett. Mert ennek a tanúságnak az a tartalma, hogy az Isten örök életet adott nekünk, s ez az élet az õ Fiában van. Aki magáének mondhatja a Fiút, annak van élete; aki nem mondhatja magáénak az Isten Fiát, annak nincs élete.
</b>
<p><span class="redsmall">VÁLASZOS ÉNEK</span>
<div align="right" class="red">1 Jn 5, 6; Zak 13, 1</div>
<br/><b><span class="red">V.</span>
Õ az, aki víz és vér által jött, Jézus Krisztus. Nem csupán víz által, hanem víz és vér által. <span class="red">*</span> 
És a Lélek tanúságot tesz róla, mert a Lélek igazság, alleluja.</b>
<br/><b><span class="red">F.</span>
Azon a napon forrás fakad Dávid háza és Jeruzsálem lakói számára, hogy megtisztuljanak a bûntõl. <span class="red">*</span> 
És a Lélek tanúságot tesz róla, mert a Lélek igazság, alleluja.</b>
<!--{END:VN2_cCIT1_7STR}-->
<!--{BEGIN:VN2_cCIT2_7STR}-->
<p>
<b>A II. vatikáni zsinat Lumen gentium kezdetû, az Egyházról szóló dogmatikai konstitúciójából</b>
<div align="center" class="red">(Nn 4. 12)</div>
<p>
<div align="center" class="redit">A Szentlélek küldetése az Egyházban</div>
<b>
<p>&nbsp;&nbsp;&nbsp;&nbsp;
Amikor a Fiú befejezte a földön azt a munkát, amelynek elvégzésével megbízta az Atya, Pünkösdkor a Szentlélek küldetése kezdõdött, hogy õ legyen az Egyház állandó megszentelõje, és így a hívõknek — Krisztus által az egy Lélekben — szabad útjuk legyen az Atyához. Az élet Lelke õ, vagyis örök életre szökellõ vízforrás; általa eleveníti meg az Atya a bûn halálával meghalt embereket, amíg halandó testüket is életre nem kelti Krisztusban.
<br/>&nbsp;&nbsp;&nbsp;&nbsp;
A Szentlélek úgy lakik az Egyházban és a hívõk szívében, mint templomban, imádkozik bennük, és tanúbizonyságot tesz arról, hogy Isten gyermekei vagyunk. Az Egyházat — amelyet elvezet a teljes igazságra, s egyesít közösségben és szolgálatban — ellátja és irányítja a különféle hierarchikus és karizmatikus adományokkal, fel is ékesíti sajátos gyümölcseivel.
<br/>&nbsp;&nbsp;&nbsp;&nbsp;
Az evangélium erejével megfiatalítja az Egyházat, szüntelenül megújítja, és elvezeti a Võlegényével való tökéletes egyesülésre. Mert a Lélek és a menyasszony így szól az Úr Jézushoz: Jöjj el! (Vö. Jel 22, 17).
<br/>&nbsp;&nbsp;&nbsp;&nbsp;
Így az egész Egyház, mint az Atya, a Fiú és a Szentlélek egységébõl egybegyûlt nép áll elõttünk.
<br/>&nbsp;&nbsp;&nbsp;&nbsp;
A hívõk összessége a Szentlélek kenetét kapta, s így nem tévedhet meg hitében. Ezt a kiváltságos tulajdonságát akkor nyilvánítja ki, az egész népben meglevõ természetfeletti hitérzék birtokában, amikor — kezdve a püspöktõl a legkisebb világi hívõig — kifejezi általános egyetértését a hit és erkölcs dolgaiban.
<br/>&nbsp;&nbsp;&nbsp;&nbsp;
Az Isten népe a szent tanítóhivatal vezetése alatt — és hûségesen ráhagyatkozva — már nem emberi tanításban részesül, hanem valóban Isten igéjét kapja; így azzal a hitérzékkel, amelyet az igazság Lelke hoz létre és tart ébren benne, elveszíthetetlenül birtokolja a hitet, amely egyszer s mindenkorra szóló öröksége a szenteknek (vö. Júd 3), abba helyes ítélettel egyre mélyebben behatol, és azt mindig nagyobb teljességgel érvényesíti életében.
<br/>&nbsp;&nbsp;&nbsp;&nbsp;
Ezenkívül ugyanez a Szentlélek az Isten népét nemcsak szentségeken keresztül és papi szolgálatokkal szenteli meg, vezeti és ékesíti erényekkel, hanem ajándékait tetszése szerint juttatva kinek-kinek (1 Kor 22, 11), sajátos kegyelmeket is oszt szét a hívõk minden fokozata között. Ezekkel a kegyelmekkel alkalmassá és készségessé teszi õket különféle munkák és feladatok vállalására az Egyház megújhodása és továbbépítése érdekében, ahogy az írásban áll: A Lélek ajándékait mindenki azért kapja, hogy használjon velük (1 Kor 12, 17)
<br/>&nbsp;&nbsp;&nbsp;&nbsp;
Ezeket a karizmákat, akár a legragyogóbbak közül valók, akár egyszerûbbek és gyakorta elõfordulók, hálaadással és vigasztalódással kell fogadnunk, mert mindig éppen idõszerûek és nagyon is hasznosak az Egyházban.
</b>
<p><span class="redsmall">VÁLASZOS ÉNEK</span>
<div align="right" class="red">Jn 7, 37. 38. 39</div>
<br/><b><span class="red">V.</span>
Az ünnep utolsó, nagy napján Jézus fennhangon hirdette: Aki hisz bennem, belsejébõl élõ víz folyói fakadnak. <span class="red">*</span> 
Ezt a Lélekrõl mondta, amelyben a benne hívõk részesülnek, alleluja.</b>
<br/><b><span class="red">F.</span>
Aki szomjazik, jöjjön hozzám, és igyék; belsejébõl élõ víz folyói fakadnak. <span class="red">*</span> 
Ezt a Lélekrõl mondta, amelyben a benne hívõk részesülnek, alleluja.</b>
<!--{END:VN2_cCIT2_7STR}-->
<!--{BEGIN:VN2_cCIT1_7STV}-->
<p>
<b>Szent János apostol elsõ levelébõl</b>
<div align="right" class="red">5, 13-21</div>
<div align="center" class="redit">A bûnösökért való ima fontossága</div>
<b>
<p>&nbsp;&nbsp;&nbsp;&nbsp;
Szeretteim! Ezeket azért írtam nektek, hogy megtudjátok: nektek, akik hisztek az Isten Fia nevében, örök életetek van.
<br/>&nbsp;&nbsp;&nbsp;&nbsp;
Az a bizalom, amellyel iránta vagyunk, azt jelenti, hogy bármit kérünk is akarata szerint, odafigyel szavunkra. Ha pedig tudjuk, hogy akármilyen kéréssel fordulunk is hozzá, meghallgat bennünket, tudjuk azt is, hogy amit kértünk, azt már meg is kaptuk. Amikor valaki látja, hogy testvére bûnt követ el, de ez a bûn nem jelenti számára a halált, imádkozzék érte, és életet szerez annak, aki nem halállal egyenlõ bûnnel vétkezik.
<br/>&nbsp;&nbsp;&nbsp;&nbsp;
Van halált jelentõ bûn is; nem az ilyenrõl mondom, hogy könyörögjön érte. Minden igazságtalanság bûn, de van olyan bûn is, amely nem egyenlõ a halállal.
<br/>&nbsp;&nbsp;&nbsp;&nbsp;
Tudjuk, hogy aki az Istentõl való, nem vétkezik, mert az Istentõl Született ereje megóvja (a bûntõl), és a gonosz nem keríti hatalmába. Tudjuk, hogy mi az Istentõl vagyunk, és hogy az egész világ a gonosz hatalmában van. Tudjuk, hogy az Isten Fia eljött, és megadta nekünk az értelmet ahhoz, hogy megismerjük az igaz Istent. Mi az Igazban vagyunk, az õ Fiában, Jézus Krisztusban. Õ az igaz Isten és az örök élet.
<br/>&nbsp;&nbsp;&nbsp;&nbsp;
Gyermekeim, óvakodjatok a bálványoktól!
</b>
<p><span class="redsmall">VÁLASZOS ÉNEK</span>
<div align="right" class="red">1 Jn 5, 20; Jn 1, 19</div>
<br/><b><span class="red">V.</span>
Tudjuk, hogy az Isten Fia eljött, <span class="red">*</span> 
És megadta nekünk az értelmet ahhoz, hogy megismerjük az igaz Istent, alleluja.</b>
<br/><b><span class="red">F.</span>
Istent nem látta soha senki, az egyszülött Fiú nyilatkoztatta ki, aki az Atya ölén van. <span class="red">*</span> 
És megadta nekünk az értelmet ahhoz, hogy megismerjük az igaz Istent, alleluja.</b>
<!--{END:VN2_cCIT1_7STV}-->
<!--{BEGIN:VN2_cCIT2_7STV}-->
<p>
<b>Alexandriai Szent Cirill püspöknek Szent János evangéliumáról szóló magyarázatából</b>
<div align="center" class="red">(Lib. 10: PG 74, 434)</div>
<p>
<div align="center" class="redit">Ha nem megyek el, a Vigasztaló nem jön el hozzátok</div>
<b>
<p>&nbsp;&nbsp;&nbsp;&nbsp;
Krisztus Urunk mindazt beteljesítette itt a földön, amire küldetett; nekünk azonban még az Ige isteni természete örököseinek és részeseinek kellett lennünk, vagyis hogy eddigi életünket levetve egy másik életre alakuljunk át, és a vallásos életmódra ismét visszatérjünk. Ez másképpen nem volt lehetséges, mint a Szentlélekben való részesedés által.
<br/>&nbsp;&nbsp;&nbsp;&nbsp;
A Szentlélek elküldésére és reánk való leszállására az volt a legalkalmasabb idõpont, amelyik Krisztusnak, a mi Üdvözítõnknek eltávozása után következett.
<br/>&nbsp;&nbsp;&nbsp;&nbsp;
Mert amíg Krisztus Urunk látható testi valóságában még együtt volt híveivel, addig — úgy vélem — minden jóval elhalmozta õket. Amikor azután eljött az idõ, és távoznia kellett mennyei Atyjához, mindenképpen szükség lett arra, hogy Szentlelke által legyen hívei segítségére, és a hit által szívünkben lakjék, és most már a Szentlélek birtokában bizalommal kiálthassuk: „Abba, Atya”, s hogy minden erényt könnyen megszerezzünk, továbbá erõsek és legyõzhetetlenek legyünk az ördög cselvetéseivel és az emberek támadásaival szemben; hiszen bennünk lakik a mindenható Szentlélek!
<br/>&nbsp;&nbsp;&nbsp;&nbsp;
Könnyen igazolható mind az ószövetségi, mind az újszövetségi Szentírás tanúságtétele alapján, hogy a Szentlélek valamiképpen mássá alakítja, és új életre kelti azokat, akikre leszáll, és bennük lakik.
<br/>&nbsp;&nbsp;&nbsp;&nbsp;
Isten szent embere, Sámuel mondotta Saulnak: Az Úr lelke rád száll, és más emberré változol (vö. 1 Sám 10, 6). Szent Pál pedig így beszél: Akik pedig mindnyájan, akik födetlen arccal tükrözzük vissza az Úr dicsõségét, a dicsõségben fokról fokra hozzá hasonlóvá változunk át az Úr Lelke által. Az Úr ugyanis Lélek (2 Kor 3, 17-18).
<br/>&nbsp;&nbsp;&nbsp;&nbsp;
Ebbõl látható, hogy a Szentlélek valamiképpen más képmássá alakítja át azt, akiben benne lakik. Könnyen kiemeli a földi dolgok igézetébõl az égiek szemlélésére, és a gyámoltalan, félénk embert pedig elszánttá, nagylelkûvé, erõssé teszi. Kétségtelenül ilyenekké lettek a tanítványok: a Szentlélek által úgy megerõsödtek, hogy üldözõik támadása sem törte meg õket, és szilárdan kitartottak a Krisztus iránt való szeretetben.
<br/>&nbsp;&nbsp;&nbsp;&nbsp;
Igaz tehát, amit az Üdvözítõ mondott: Jobb nektek, ha én visszamegyek az égbe (vö. Jn 16, 7). Mert így következett el a Szentlélek eljövetelének az ideje.
</b>
<p><span class="redsmall">VÁLASZOS ÉNEK</span>
<div align="right" class="red">Jn 16, 7. 13-14</div>
<br/><b><span class="red">V.</span>
Ha nem megyek el, akkor nem jön el hozzátok a Vigasztaló. Ha azonban elmegyek, akkor elküldöm. <span class="red">*</span> 
Amikor eljön, õ majd elvezet benneteket a teljes igazságra, alleluja.</b>
<br/><b><span class="red">F.</span>
Nem magától fog beszélni, hanem azt mondja el, amit hall, és a jövendõt fogja hirdetni nektek. <span class="red">*</span> 
Amikor eljön, õ majd elvezet benneteket a teljes igazságra, alleluja.</b>
<!--{END:VN2_cCIT2_7STV}-->
<!--{BEGIN:VN2_cCIT1_7PI}-->
<p>
<b>Szent János apostol második levele</b>
<div align="center" class="redit">Aki kitart a tanításban, az Atyát is, a Fiút is magáénak mondhatja</div>
<b>
<p>&nbsp;&nbsp;&nbsp;&nbsp;
Én, „az öreg” a kiválasztott Úrnõnek és gyermekeinek, akiket az Igazságban szeretek, de nemcsak én, hanem mindenki, aki megismerte az Igazságot, amely bennünk van, és velünk lesz örökre. Legyen velünk az Atyaistennek és Jézus Krisztusnak, az Atya Fiának kegyelme, irgalma és békéje, igazságban és szeretetben!
<br/>&nbsp;&nbsp;&nbsp;&nbsp;
Igen örültem, hogy gyermekeid közt olyanokat találtam, akik az Igazságban élnek az Atyától kapott parancs szerint. És most kérlek, Úrnõ, nem mintha új parancsról írnék neked, hisz ez kezdet óta parancsunk: Szeressük egymást! Ez a szeretet azt jelenti, hogy parancsai szerint éljünk.
<br/>&nbsp;&nbsp;&nbsp;&nbsp;
Ez hát a parancs, mint ahogy kezdettõl fogva hallottátok, hogy éljetek szeretetben. Mert sok csaló fellépett a világban, aki nem vallja, hogy Jézus Krisztus testben jött el. Az ilyen csaló és antikrisztus. Vigyázzatok magatokra, nehogy elveszítsétek, amit már megszereztetek, hanem teljes bért kapjatok. Aki elfordul Krisztus tanításától, és nem marad hozzá hû, nem mondhatja magáénak az Istent. De aki kitart a tanításban, az Atyát is, a Fiút is magáénak mondhatja. Ha valaki nem ezzel a tanítással megy hozzátok, még csak ne is köszönjetek neki. Mert aki köszön neki, részes gonosz tetteiben.
<br/>&nbsp;&nbsp;&nbsp;&nbsp;
Még sok mindenrõl tudnék írni, de nem akarom papírra és tintára bízni. Remélem, hogy egyszer eljutok hozzátok, és élõszóval mondom el, hogy örömünk teljes legyen.
<br/>&nbsp;&nbsp;&nbsp;&nbsp;
Üdvözölnek kiválasztott Nõvéred gyermekei.
</b>
<p><span class="redsmall">VÁLASZOS ÉNEK</span>
<div align="right" class="red">Vö. 2 Jn 5. 3; MTörv 5, 33</div>
<br/><b><span class="red">V.</span>
Ez az a parancs, amelyet az Atyától kaptunk, nem mintha új parancs lenne ez, hiszen ez kezdet óta parancsunk: <span class="red">*</span> 
Éljetek igazságban és szeretetben, alleluja.</b>
<br/><b><span class="red">F.</span>
Pontosan azon az úton járjatok, amelyet az Úr, a ti Istenetek parancsolt, hogy életben maradjatok. <span class="red">*</span> 
Éljetek igazságban és szeretetben, alleluja.</b>
<!--{END:VN2_cCIT1_7PI}-->
<!--{BEGIN:VN2_cCIT2_7PI}-->
<p>
<b>Szent Hiláriusz püspöknek „A Szentháromság” címû értekezésébõl</b>
<div align="center" class="red">(Lib. 2, 1. 33. 35: PL 10, 50-51. 73-75)</div>
<p>
<div align="center" class="redit">Az Atya Krisztusban adott ajándéka</div>
<b>
<p>&nbsp;&nbsp;&nbsp;&nbsp;
Az Úr azt parancsolta, hogy kereszteljenek az Atya és a Fiú és a Szentlélek nevében, vagyis az Alkotó, az Egyszülött és az Ajándék megvallásában.
<br/>&nbsp;&nbsp;&nbsp;&nbsp;
Egy a mindenség Alkotója. Egy ugyanis az Atyaisten, tõle van minden; egy az Egyszülött, a mi Urunk, Jézus Krisztus, általa lett minden; és egy a Szentlélek, mindenben õ az Ajándék.
<br/>&nbsp;&nbsp;&nbsp;&nbsp;
Minden dolog a maga természete szerint van elrendezve: egy a Hatalom, akibõl ered minden; egy a Fiú, aki által valósul meg minden; és egy az Ajándék, akiben reménységünk beteljesedik. Semmi sem hiányzik az ekkora teljességbõl, minthogy benne — az Atyában, a Fiúban és a Szentlélekben — van az Öröklét végtelensége, látás a Képmásban és az Ajándék boldogító birtoklása.
<br/>&nbsp;&nbsp;&nbsp;&nbsp;
Hogy pedig ennek az Ajándéknak mi a szerepe bennünk, azt hallgassuk meg magának az Úrnak a szavaiból. Ezt mondja ugyanis: Még sok mondanivalóm volna nektek, de nem vagytok hozzá elég erõsek (Jn 16, 12). Jobb nektek, ha elmegyek, mert ha elmegyek, akkor elküldöm hozzátok a Vigasztalót (vö. Jn 16, 7).
<br/>&nbsp;&nbsp;&nbsp;&nbsp;
Másutt pedig ezt olvashatjuk: Én majd kérem az Atyát, és más Vigasztalót ad nektek: az Igazság Lelkét, aki örökké veletek marad (Jn 14, 16). Õ majd elvezet benneteket a teljes igazságra. Nem magától fog beszélni, hanem azt mondja el, amit hall, és a jövendõt fogja hirdetni nektek. Megdicsõít engem, mert az enyémbõl kapja (Jn 16, 13-14).
<br/>&nbsp;&nbsp;&nbsp;&nbsp;
Több dolog megértésének az elõkészítésére mondta az Úr e szavakat. Benne van ezekben az ajándékot adónak a szándéka, és benne magának az ajándéknak az indoka és feltétele is. Mivel gyengeségünk nem tudná felfogni sem az Atyát, sem a Fiút, és az Isten megtestesülésére vonatkozó hitünket, amely nehéz, azért kell a Szentlélek ajándéka, hogy az õ közbenjáró szövetségével megvilágítsa értelmünket.
<br/>&nbsp;&nbsp;&nbsp;&nbsp;
Ezt az ajándékot tehát a tudás megszerzésére kapjuk. Hiszen az ember testi képessége is tétlen, ha hiányzik az, ami a mûködéséhez szükséges. Ha nincs ugyanis napfény vagy más fényforrás, akkor a szemünket nem tudjuk használni. Ha nem jön semmi szó vagy hang, akkor a fülünk sem tudja teljesíteni a rendeltetését. Ha nincs, ami illatozzék, az orr sem láthatja el feladatát. Nem szûnik meg a képességünk, ha nincsenek meg e külsõ adottságok, de a képességek mûködése csak e külsõ adottságok által lehetséges. Ugyanígy van az emberi lélek is, mert ha a hite által nem merít a Szentlélek ajándékából, akkor van ugyan képessége az Isten megismerésére, de nem jut el a tudás világosságára.
<br/>&nbsp;&nbsp;&nbsp;&nbsp;
Az Ajándék pedig, aki Krisztusban van, azonos mindenki számára. Sehol sem hiányzik, de csak az nyerheti el, aki saját maga is akar részesedni belõle, és csak annyiban marad benne, amennyiben ki-ki meg akarja érdemelni. Õ az, aki velünk marad a világ végéig, õ a vigasztalás várakozásunk idején, az ajándékokból fakadó cselekedeteinkben õ a jövendõ reményünk záloga, értelmünknek õ a fénye, lelkünknek õ a ragyogó világossága.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Jn 14, 1. 27; 16, 7</div>
<br/><b><span class="red">V.</span>
Eljött az idõ, és én elmegyek ahhoz, aki küldött engem, mondja az Úr; ne nyugtalankodjék a szívetek, s ne csüggedjen: <span class="red">*</span> 
Kérni fogom értetek az Atyát, hogy õ õrizzen meg benneteket, alleluja.</b>
<br/><b><span class="red">F.</span>
Ha nem megyek el, akkor nem jön el a Vigasztaló; amikor eltávozom tõletek, elküldöm õt nektek. <span class="red">*</span> 
Kérni fogom értetek az Atyát, hogy õ õrizzen meg benneteket, alleluja.</b>
<!--{END:VN2_cCIT2_7PI}-->
<!--{BEGIN:VN2_cCIT1_7SO}-->
<p>
<b>Szent János apostol harmadik levele</b>
<div align="center" class="redit">Járjunk az igazság útján!</div>
<b>
<p>&nbsp;&nbsp;&nbsp;&nbsp;
Én, „az öreg”, kedves Gájuszomnak, akit az Igazságban szeretek.
<br/>&nbsp;&nbsp;&nbsp;&nbsp;
Kedvesem, kívánom, hogy minden sikerüljön neked, és egészséges légy testben is, lélekben is. Nagyon örültem, amikor testvérek érkeztek, és tanúsították, hogy igaz vagy, s az igazság útján jársz. Nincs nagyobb örömöm, mint amikor hallom, hogy gyermekeim az igazság útján járnak.
<br/>&nbsp;&nbsp;&nbsp;&nbsp;
Kedvesem, te helyes magatartást tanúsítasz a testvérek iránt, kivált az idegenek iránt. Ez bizonyítja szeretetedet az Egyház színe elõtt; jól teszed, ha ezentúl is Istenhez méltó útravalóval bocsátod õket útnak. Mert az õ nevéért keltek útra, s a pogányoktól nem fogadtak el semmit. Ezért ezeket az embereket nekünk kell befogadnunk, hogy munkatársaik legyünk az Igazság szolgálatában.
<br/>&nbsp;&nbsp;&nbsp;&nbsp;
Írtam valamit az Egyháznak, de Diotrefesz vezetésre törekszik, nem fogad el minket. Ezért, ha majd megérkezem, szóba hozom viselt dolgait, hogy mindent összefecseg rólunk. Sõt még ezzel sem elégszik meg, hanem egyfelõl nem fogadja be a testvéreket, másfelõl azokat, akik erre hajlandók volnának, megakadályozza benne, és kitiltja az Egyházból.
<br/>&nbsp;&nbsp;&nbsp;&nbsp;
Kedvesem, ne a rosszat utánozd, hanem a jót. Aki a jót teszi, az Istentõl van, aki a rosszat teszi, az nem látta az Istent. Demetriusz mellett mindenki, még maga az Igazság is bizonyságot tesz; mi is tanúskodunk, és te tudod, hogy igaz a tanúságunk.
<br/>&nbsp;&nbsp;&nbsp;&nbsp;
Még sok mindent tudnék neked írni, de nem akarom neked tintával és nádtollal írni. Remélem, hogy rövidesen látlak, és akkor élõszóval beszélgetünk. Béke veled! Üdvözölnek barátaid. Üdvözöld barátainkat, név szerint.
</b>
<p><span class="redsmall">VÁLASZOS ÉNEK</span>
<div align="right" class="red">3 Jn 11; 1 Pét 2, 19</div>
<br/><b><span class="red">V.</span>
Ne a rosszat utánozd, hanem a jót. <span class="red">*</span> 
Aki a jót teszi, az Istentõl van, alleluja.</b>
<br/><b><span class="red">F.</span>
Érdemet szerez, aki Istenre való tekintettel türelmesen elviseli a fájdalmat. <span class="red">*</span> 
Aki a jót teszi, az Istentõl van, alleluja.</b>
<!--{END:VN2_cCIT1_7SO}-->
<!--{BEGIN:VN2_cCIT2_7SO}-->
<p>
<b>Egy VI. századi afrikai szerzõ beszédeibõl</b>
<div align="center" class="red">(Sermo 8, 1-3: PL 65, 743-744)</div>
<p>
<div align="center" class="redit">Az Egyház egyetemessége minden nyelven beszél</div>
<b>
<p>&nbsp;&nbsp;&nbsp;&nbsp;
„Sokféle nyelven beszéltek.” Úgy akarta ugyanis Isten nyilvánvalóvá tenni a Szentlélek jelenlétet, hogy különféle nyelveken beszéltek azok, akik elnyerték õt. Értsük meg, kedves testvéreim, hogy arról a Szentlélekrõl van szó, akivel a szeretet kiárad szívünkbe.
<br/>&nbsp;&nbsp;&nbsp;&nbsp;
A szeretetnek kellett ugyanis összegyûjtenie Isten Egyházát az egész földkerekségrõl. Akkor a Szentlelket elnyert egy ember is elegendõ volt arra, hogy sokféle nyelven beszéljen. Ma már a Szentlélek által összegyûjtött Egyház egysége beszél minden nyelven.
<br/>&nbsp;&nbsp;&nbsp;&nbsp;
Ezért ha valaki számon kérné valamelyikünktõl: „Megkaptad a Szentlelket, miért nem beszélsz minden nyelven?”, azt mondhatnánk neki: „Hiszen az összes nyelven beszélek, mivel tagja vagyok Krisztus ama titokzatos testének, vagyis az Egyháznak, amely minden nyelven beszél. Hiszen mi mást tett nyilvánvalóvá Isten a Szentlélek jelenlétével, mint az õ Egyházát, amely minden nyelven beszél?”
<br/>&nbsp;&nbsp;&nbsp;&nbsp;
Így teljesedett be az Úr ígérete: Senki sem tölt új bort régi tömlõkbe. Az új bor új tömlõbe való, hogy mindkettõ megmaradjon (vö. Lk 5, 37-38).
<br/>&nbsp;&nbsp;&nbsp;&nbsp;
Amikor hallották az apostolokat minden nyelven beszélni, találóan jegyezték meg egyesek: Ezek teleitták magukat édes borral (ApCsel 2, 13). A szentség kegyelme által megújítva ugyanis már új tömlõkké váltak, hogy az új borral: vagyis a Szentlélekkel eltelve, és minden nyelven beszélve, kezdjenek mintegy forrani, és ezzel az egészen nyilvánvaló csodával már elõre jelezzék az eljövendõ katolikus Egyházat, amely az összes nemzet nyelvén beszél.
<br/>&nbsp;&nbsp;&nbsp;&nbsp;
Ezt a napot tehát úgy ünnepeljétek meg, mint Krisztus teste egységének tagjai. Nem fogtok hiába ünnepelni, ha azzá váltok, amit magasztaltok: ha ahhoz az Egyházhoz ragaszkodtok, amelyet az Úr eltölt Szentlelkével, és az egész világon gyarapítva elismeri saját Egyházának, az Egyház pedig elismeri õt Urának. Hiszen a võlegény sem felejtkezik el menyasszonyáról, mivel senki idegen nem pótolja õt számára.
<br/>&nbsp;&nbsp;&nbsp;&nbsp;
Nektek, akik az összes nemzetbõl gyûltetek egybe, vagyis Krisztus Egyházának, Krisztus tagjainak, Krisztus testének, Krisztus jegyesének szól az Apostol intése: Viseljétek el egymást szeretettel! Törekedjetek rá, hogy a béke kötelékével fenntartsátok a lelki egységet! (Vö. Ef 4, 2)
<br/>&nbsp;&nbsp;&nbsp;&nbsp;
Látjátok, amikor megparancsolja, hogy viseljük el egymást, rögtön hozzátette a szeretetet is; és amikor az egység elérésérõl beszél, azonnal rámutat a béke kötelékére is. Ez az Isten háza, amely élõ kövekbõl épült; boldogan él benne a családfõ, mert nem kell látnia szemének a romlásba döntõ széthúzást.
</b>
<p><span class="redsmall">VÁLASZOS ÉNEK</span>
<div align="right" class="red">ApCsel 15, 8-9; 11, 18</div>
<br/><b><span class="red">V.</span>
Isten, aki ismeri a szívet, nekik is megadta a Szentelket, éppúgy, mint nekünk. <span class="red">*</span> 
Nem tett különbséget köztünk és köztük, amikor a hittel megtisztította a szívüket, alleluja.</b>
<br/><b><span class="red">F.</span>
Így hát a pogányoknak is megadta az Isten a bûnbánatot az életre. <span class="red">*</span> 
Nem tett különbséget köztünk és köztük, amikor a hittel megtisztította a szívüket, alleluja.</b>
<!--{END:VN2_cCIT2_7SO}-->
</body>
</html>
