<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>SZÛZ MÁRIA SZOMBATI EMLÉKNAPJA</title>
</head>
<body>

<center>SZÛZ MÁRIA SZOMBATI EMLÉKNAPJA</center>
<p><span class="redsmall">Azokon az évközi szombatokon, amelyeken megengedett a tetszés szerinti emléknapok ünneplése, ugyanazzal a rítussal vehetõ Szûz Mária szombati emléknapja.</span>
<center><p>IMÁDSÁGRA HÍVÁS</center>
<p><b><span class="red">Ant.</span> <!--{BEGIN:SPMVSi_ANT10}-->Krisztust, Szûz Mária Fiát, jöjjetek, imádjuk!<!--{END:SPMVSi_ANT10}--></b>
<br/><b><span class="red">Vagy:</span> <!--{BEGIN:SPMVSi_ANT11}-->A Boldogságos Szûz Mária emléknapján ujjongva köszöntsük az Urat!<!--{END:SPMVSi_ANT11}--></b>
<p><span class="redsmall">Az Imádságra hívás zsoltára, mint az Általános részben.</span>
<center>OLVASMÁNYOS IMAÓRA</center>
<p><span class="redsmall">HIMNUSZ</span>
<br/><!--{BEGIN:SPMVSc_HYMNUS0}-->
<b><p>Akit föld, tenger és egek
<br/>imádva, áldva zengenek: 
<br/>a hármas mindenség Urát 
<br/>Mária méhe fogja át.
<p>Kit mindenek, a hold s a nap 
<br/>örök Uruknak vallanak, 
<br/>a Szentlélekkel áthatott 
<br/>leány testében nyugodott.
<p>Áldott vagy, boldog Szûzanya! 
<br/>Mindennek teremtõ Ura, 
<br/>bár tenyerén a nagyvilág, 
<br/>szent méhed rejtekébe szállt.
<p>Míg égi követ érkezik, 
<br/>a Lélek megtermékenyít,
<br/>s kit minden nép áhítva várt,
<br/>közénk bensõdbõl árad át.
<p>Jézus, magasztal énekünk, 
<br/>kit tiszta Szentszûz szült nekünk, 
<br/>Atyáddal és a Lelkeddel is 
<br/>örökre áld dicséretünk. Ámen.</b>
<!--{END:SPMVSc_HYMNUS0}-->
<br/><span class="redsmall">Vagy:</span>
<br/><!--{BEGIN:SPMVSc_HYMNUS1}-->
<b><p>Ó, Szûzanyánk, te Szent Fiad 
<br/>boldogságos leánya vagy, 
<br/>fölségesen alázatos, 
<br/>minden teremtmény elseje.
<p>Idõtlen égi terv szerint 
<br/>remekbe öntött Alkotás, 
<br/>mint szent Magaslat, ékesen
<br/>ragyogsz a földiek között.
<p>A Mû tebenned oly jeles, 
<br/>hogy fényességes Alkotód 
<br/>csak benned s általad lehet
<br/>csodálatosan ember itt.
<p>A szûzi méhben újra gyúlt 
<br/>a lángoló nagy Szeretet, 
<br/>hevétõl nyílnak mennyei 
<br/>virágok lent a föld porán.
<p>Dicsérjük Egyszülöttedet,
<br/>Atyánkat és a Lelket is,
<br/>a nagy kegyelmek köntösét,
<br/>csodás Szûz, õk szõtték neked. Ámen.</b>
<!--{END:SPMVSc_HYMNUS1}-->
<br/><span class="redsmall">Vagy </span>Szûz Mária, te nem hagyod kezdetû HIMNUSZ,<span class="red"> mint Szûz Mária közös zsolozsmaja I. Esti dicséretében</span> 
<br/><!--{BEGIN:SPMVSc_HYMNUS2}-->
<b><p>Szûz Mária, te nem hagyod,
<br/>hogy kárba vesszen a fohász, 
<br/>esengve kérünk, légy velünk, 
<br/>imádságunkra jól figyelj! 
<p>Állj mellettünk, ha vétkeink 
<br/>rettentõ lánca megkötöz, 
<br/>oldozd le béklyónkat hamar,
<br/>melyet szívünkre bûn vetett!
<p>Segíts, ha a hazug világ 
<br/>csalóka képe hívogat, 
<br/>feledve rangot, hivatást,
<br/>lelkünk ne tévelyedjen el!
<p>Segíts, ha megpróbáltatás 
<br/>szakad testünkre mostohán,
<br/>békés idõket adj nekünk, 
<br/>amíg hazánkba juthatunk!
<p>Légy jó anyánk majd akkor is, 
<br/>ha a halálos óra üt, 
<br/>jóvoltodból a mennyei 
<br/>kapuk kitárva várjanak!
<p>Dicsérjük Egyszülöttedet,
<br/>Atyánkat és a Lelket is,
<br/>a nagy kegyelmek köntösét
<br/>csodás Szûz, õk szõtték neked. Ámen.</b>
<!--{END:SPMVSc_HYMNUS2}-->
<br/><!--{BEGIN:SPMVSc_CIT20}-->
<p>
<b>Szent Proclus konstantinápolyi püspök beszédeibõl</b>
<div align="center" class="red">(De nativitate Domini, 1-2: PG 65, 843-846)</div>
<p>
<div align="center" class="redit">Az emberi nem szerelmese emberré lett, és Szûztõl született</div>
<b>
<p>&nbsp;&nbsp;&nbsp;&nbsp;
Örvendjenek az egek, és a felhõk hullassák közénk az Igazságosságot, mert megkönyörült az Úr az õ népén (vö. Iz 45, 8). Örvendjenek az egek, mert kezdetben õket teremtette Isten, majd Ádámot is megalkotta a Teremtõ a szûz földbõl, és õ úgy jelent meg, mint Isten barátja és bizalmasa. Örvendjenek a magas egek, mert Urunk megtestesülése által most megszentelõdött a föld, és az emberi nem megszabadult a bálványáldozatoktól. A felhõk pedig hullassák közénk az Igazságosságot, mert vége már Éva botlásának, és megbocsátást is nyert Szûz Mária tisztasága révén és a tõle született Istenember által. A mai napon Ádám — az õsi elvettetés után — megszabadult ama borzalmas halálos ítélet alól.
<br/>&nbsp;&nbsp;&nbsp;&nbsp;
Megszületett tehát a Szûztõl Krisztus, és testet öltött Isten örök terve szerint, amit õ maga is vállalt: Az Ige testté lett, és közöttünk élt (Jn 1, 14); s ezért Isten anyja lett a Szûz. Tehát a Szûz már anya, mert õ szülte a Szentlélek erejébõl megtestesült Igét, de úgy szülte, hogy szüzességét is megtartotta, így akarta az, aki ily csodálatosan született. A Szûz tehát anyja lett Isten megtestesült Igéjének, annak emberi természete szerint. Az Ige benne vette magára az emberi természetet, és megjelent köztünk a két természet egységében, a mennyei Atya bölcsessége és akarata szerint, aki jóságában csodákat mûvel. Test szerint közülük származik Krisztus (Róm 9, 5), amint Szent Pál is mondja.
<br/>&nbsp;&nbsp;&nbsp;&nbsp;
Olyan volt, mint amilyen most is, olyan is lesz, és megmarad, hiszen miattunk lett emberré; az emberi nem szerelmese lett emberré, azzá, ami elõbb nem volt; de emberré lett, és ugyanakkor minden változás nélkül megmaradt Istennek. Miattam hasonlóvá lett hozzám; az lett, ami elõbb nem volt; megtartotta viszont azt, ami volt. Tehát emberré lett, hogy magára vegye szenvedéseinket, minket pedig Isten fogadott gyermekeivé tegyen, s megadja nekünk azt az országot, amelyre bárcsak méltóvá is tenne bennünket az Úr Jézus Krisztus kegyelme és irgalma, akinek az Atyával és a Szentlélekkel dicsõség, tisztelet és hatalom, most és mindenkor és mindörökké. Ámen.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 71, 6. 19; Jel 21, 3</div>
<br/><b><span class="red">V.</span>
Leszáll, mint esõ a rét füvére, <span class="red">*</span> 
És az Úr fölségével betelik az egész föld.</b>
<br/><b><span class="red">F.</span>
Íme, ez az Isten hajléka az emberek között! Velük fog lakni, és maga Isten lesz velük. <span class="red">*</span> 
És az Úr fölségével betelik az egész föld.</b>
<br/><!--{END:SPMVSc_CIT20}-->
<br/><!--{BEGIN:SPMVSc_CIT21}-->
<p>
<b>Boldog Guerricus apát beszédeibõl</b>
<div align="center" class="red">(Sermo 1 in Assumptione beatae Mariae: PL 185, 187-189)</div>
<p>
<div align="center" class="redit">Mária, Krisztus anyja a keresztényeknek is anyja</div>
<b>
<p>&nbsp;&nbsp;&nbsp;&nbsp;
Mária csak egy gyermeknek adott életet, aki, miként egyszülött Fia a mennyei Atyának, ugyanúgy egyetlenje e földi Édesanyának is. Mária maga is egyetlen a maga nemében: Szûzanya, akinek az a dicsõség jutott, hogy az Atya Egyszülöttjének adjon földi életet. Ezt az Egyszülöttjét öleli keblére azok képében, akik Fiát követik, és nem restelli, hogy anyának szólítsák mindazok, akikrõl tudja, hogy lelkükben Krisztus képét már kialakították, vagy most alakítgatják azt önmagukban.
<br/>&nbsp;&nbsp;&nbsp;&nbsp;
Az a régi Éva inkább mostoha volt, mint édesanya, hiszen gyermekei az õ révén már elõbb halálra vannak ítélve, mint ahogy megláthatnák a napvilágot. Minden élõk anyjának (Ter 3, 20) hívták ugyan õt, de inkább minden élõk halálhozójának bizonyult, a halandók szülõanyjának, mert tõle születni ugyanannyi, mint beleszületni a halálba. De míg õ nem tudott azzá lenni, mint amit a neve jelent, addig Máriában valósággá vált ez a hittitok, hiszen anyjává lett mindazoknak, akik az életre újjászülettek. Éppen úgy, mint ahogy az Egyház is anyjuk, amelynek Mária az elõképe. Annak az Életnek lett az anyja, aki mindenkit éltet. Azzal, hogy ez az Élet tõle született meg, azokat is valamiképpen szintén újjászülte, akik ebbõl az Életbõl részesednek.
<br/>&nbsp;&nbsp;&nbsp;&nbsp;
Krisztus szent Anyja, aki e hittitok révén a keresztények anyjának mondhatja magát, íme, gondoskodása és anyai jósága folytán annak is bizonyul. Szíve nem érzéketlen gyermekeihez, mintha azok nem is az övéi volnának. Õ csak egynek adott ugyan életet, de az anyai szeretet gyümölcsét osztani nem szûnik meg sohasem.
<br/>&nbsp;&nbsp;&nbsp;&nbsp;
Ha Krisztus apostola atyai gondoskodással és szeretettel egyre újjászüli gyermekeit, amíg Krisztus ki nem alakul bennük (vö. Gal 4, 19), mennyivel inkább megteszi ezt maga Krisztus anyja! Pál azáltal lett atyjukká, hogy hirdette nekik az igazság igéjét, amely új emberré szülte õket. Mária azonban sokkal kiválóbb és szentebb módon lett anyjukká, mert magának az örök Igének adott életet. Dicsérem ugyan Pál igehirdetõ szolgálatát, de jobban csodálom és tisztelem Máriában az életadás szent titkát.
<br/>&nbsp;&nbsp;&nbsp;&nbsp;
De lásd: úgy tûnik, hogy földi gyermekei is az anyát ismerik fel benne, így sugallja ezt nekik valami hitbõl fakadó természetes gyermeki szeretet. Veszélyek idején és minden szükségükben elsõsorban az õ nevét hívják segítségül, és leginkább hozzá menekülnek, mint a kisgyermek édesanyja ölébe. Azért hát úgy vélem, nem alap nélkül vonatkoztatjuk rájuk is a prófétai ígéretet: Benned találnak majd otthonra gyermekeid (vö. Zsolt 101, 29). Figyelembe vesszük természetesen azt is, hogy e jövendölést elsõsorban az Egyházra értjük.
<br/>&nbsp;&nbsp;&nbsp;&nbsp;
Most még a Magasságbeli anyjának az oltalma alatt élünk, mintegy szárnyainak árnyékában, a pártfogása alatt állunk. Egyszer pedig majd dicsõségének részeseiként anyai keblére ölel minket. Akkor együtt zeng majd az ujjongók és az édesanyát köszöntõk éneke: Miként minden örvendezõnek, úgy nekünk is benned van életünk forrása (vö. Zsolt 86, 7), Istennek szent Anyja.
</b>
<p><span class="redsmall">VÁLASZOS ÉNEK</span>
<div align="right" class="red">Mt 1, 20. 21; Mik 5, 3-4</div>
<br/><b><span class="red">V.</span>
A benne fogant élet a Szentlélektõl van. Mária Fiút szül, <span class="red">*</span> 
Aki megszabadítja népét bûneitõl.</b>
<br/><b><span class="red">F.</span>
Hatalmát kiterjeszti egészen a föld határáig, õ maga a béke lesz. <span class="red">*</span> 
Aki megszabadítja népét bûneitõl.</b>
<br/><!--{END:SPMVSc_CIT21}-->
<br/><!--{BEGIN:SPMVSc_CIT22}-->
<p>
<b>Aranyszájú Szent János püspök szentbeszédeibõl</b>
<div align="center" class="red">(De coemeterio et de cruce, 2: PG 49, 396)</div>
<p>
<div align="center" class="redit">Ádám és Krisztus, Éva és Mária</div>
<b>
<p>&nbsp;&nbsp;&nbsp;&nbsp;
Láttad a csodálatos gyõzelmet? Láttad, mily páratlanul dicsõ esemény ment végbe a kereszten? Mondjak neked mást is, valami még csodálatosabbat? Fontold meg, milyen volt a gyõzelem módja, és akkor még jobban elcsodálkozol. Mert amikkel a gonosz lélek gyõzött, ugyanazokkal aratta fölötte gyõzelmét Krisztus: elvette fegyvereit, és azokkal diadalmaskodott fölötte. Hogy miképpen történt? Hallgasd meg!
<br/>&nbsp;&nbsp;&nbsp;&nbsp;
Szûz, fa és halál lett bukásunk jelképe: Éva volt a szûz, a fa az édenkert fája, a halál pedig Ádám megbüntetése. És most ismét itt van a szûz, a fa és a halál, ezek voltak a bukás jelképei, de ezek már a gyõzelem jelképei lettek. Éva helyébe ugyanis már Mária lépett, a jó és rossz tudás fája helyébe a keresztfa; Ádám halála helyett most itt van Krisztus halála.
<br/>&nbsp;&nbsp;&nbsp;&nbsp;
Látod már, hogy amikkel gyõzött a sátán, ugyanazokkal lett legyõzve? A fa által gyõzte le az ördög Ádámot, a keresztfa által aratott teljes gyõzelmet Krisztus az ördög felett. Az a fa az alvilágba taszította az embereket, emez a meghaltakat is visszahívta onnét. Továbbá, az az elsõ fa az elbukott ember mezítelenségét is betakarta, ez a másik fa a ruháitól megfosztott Gyõztest a magasba emelve mindenkinek megmutatta. Az az elsõ halál az õutána születetteket mind halálra ítélte, ez a másik halál viszont még az elõtte születetteket is életre támasztotta. Ki tudná elmondani az Úr hatalmas tetteit? (Zsolt 105, 2). A halál által lettünk halhatatlanokká ... ez a kereszt páratlanul dicsõ nagy tette.
<br/>&nbsp;&nbsp;&nbsp;&nbsp;
Megértetted ezt a gyõzelmet? Megismerted a gyõzelem módját is? Azt is jegyezd meg, hogy teljesen a mi fáradozásunk és küzdelmünk nélkül született meg ez a gyõzelem. Mert a mi fegyvereink vért nem láttak, mi semmi csatában sem vettünk részt, sebeket sem kaptunk, mi még magát ezt a harcot sem láttuk, és mégis megkaptuk a gyõzelmet. Az Úr harcolt, de mienk lett a gyõzelemi koszorú. Mivel pedig a gyõzelem a mienk is, zengjük ma mindnyájan örömteli lélekkel — mint a katonák teszik — a diadaléneket, a gyõzelmi dalt, magasztaljuk az Urat: A gyõzelem elnyelte a halált. Halál, hol a te gyõzelmed? Alvilág, hol a te fullánkod? (1 Kor 15, 54-55; vö. Iz 25, 8; Oz 13, 14).
<br/>&nbsp;&nbsp;&nbsp;&nbsp;
Mindezeket a kereszt szerezte meg nekünk dicsõségesen. A kereszt a sátán feletti gyõzelem jele; a kereszt kard a vétek ellen, kard, amellyel Krisztus legyõzi a kígyót. A kereszt az Atya akarata, Egyszülöttjének dicsõsége, a Szentlélek ujjongó öröme, az angyalok ékessége, az Egyház biztonsága, Pál dicsekvése, a szentek védõbástyája, az egész földkerekség megvilágosítója!
</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
A javunkat keresõ Úristen akaratából, <span class="red">*</span> 
Éva szülte Máriát, mint tövis az illatos rózsát.</b>
<br/><b><span class="red">F.</span>
Hogy az erény betakarja a hibát, és a kegyelem a bûnt. <span class="red">*</span> 
Éva szülte Máriát, mint tövis az illatos rózsát.</b>
<br/><!--{END:SPMVSc_CIT22}-->
<br/><!--{BEGIN:SPMVSc_CIT23}-->
<p>
<b>A II. vatikáni zsinat Lumen gentium kezdetû, az Egyházról szóló dogmatikai konstitúciójából</b>
<div align="center" class="red">(Nn. 63-65) </div>
<p>
<div align="center" class="redit">A Szûzanya az Egyház õsmintája</div>
<b>
<p>&nbsp;&nbsp;&nbsp;&nbsp;
A Boldogságos Szûz az Egyházzal is bensõséges kapcsolatban van, nemcsak az istenanyaság ajándéka és tisztsége által, amely egységbe fûzi õt Fiával, a Megváltóval, hanem páratlan kegyelmi adományai révén is. Az Istenszülõ ugyanis — miként már Szent Ambrus tanította — õsmintája az Egyháznak, mégpedig a hit, a szeretet és a Krisztussal való tökéletes egység rendjében.
<br/>&nbsp;&nbsp;&nbsp;&nbsp;
Az Egyház misztériumában — és az Egyház is joggal mondható anyának és szûznek — a Boldogságos Szûz Mária áll az elsõ helyen, mert a szüzesség és az anyaság nagyszerû és páratlan példáját adja. Telve hittel és engedelmességgel magát az Atya Fiát szülte a világra, mégpedig férfit nem ismerve, a Szentlélek erejébõl, új Évaként nem az õskígyóra, hanem az Isten hírnökére hagyatkozva, kételytõl meg nem fertõzött hittel. Olyan Fiút szült, akit Isten elsõszülötté tett a sok testvér (vö. Róm 8, 29), vagyis a hívõk közt, és anyai szeretettel mûködik közre életre hívásukban és felnevelésükben.
<br/>&nbsp;&nbsp;&nbsp;&nbsp;
Az Egyház, miközben Mária titokzatos szentségét szemléli, szeretetét utánozza, és hûségesen teljesíti az Atya akaratát, az Isten igéjének hívõ elfogadása által maga is anya lesz. Az igehirdetéssel és a keresztséggel ugyanis új, halhatatlan életre szüli a Szentlélektõl fogant és az Istenbõl született fiakat. És szûz is az Egyház: sértetlenül és tisztán megõrzi a Võlegényének adott szavát, és Urának anyját követve, a Szentlélek erejével szûziesen õrzi meg a sértetlen hitet, a szilárd reményt, az õszinte szeretetet.
<br/>&nbsp;&nbsp;&nbsp;&nbsp;
De mialatt az Egyház a Boldogságos Szûz személyében már elérkezett a tökéletességre, és ez õbenne ránc és szeplõ nélkül való (vö. Ef 5, 27), a keresztények még csak törekszenek a bûn legyõzésére és az életszentségben való növekedésre; Máriára emelik tehát szemüket, minthogy õ az erények példájaként tündöklik a kiválasztottak egész közössége elõtt. Amidõn az Egyház áhítattal elmélkedik róla, és az emberré lett Igének világosságában szemléli õt: tisztelettudó lélekkel hatol beljebb a megtestesülés mélységes titkába, és egyre jobban hozzáhasonul Võlegényéhez.
<br/>&nbsp;&nbsp;&nbsp;&nbsp;
Mária ugyanis oly bensõ helyet foglal el az üdvösség történetében, hogy valamiképp egyesíti és visszatükrözi magában a hit legfõbb titkait; ezért az õ dicsérete és tisztelete hatékonyan hívja Fiához, Fiának áldozatához és az Atya szeretetéhez a hívõket. Az Egyház viszont — amikor Krisztus dicsõségéért fárad — egyre hasonlóbbá lesz magasztos õsmintájához, mert folytonosan fejlõdik a hitben, a reményben, a szeretetben, és mindenütt keresi és megteszi Isten akaratát.
<br/>&nbsp;&nbsp;&nbsp;&nbsp;
Következõleg az Egyház az apostoli munkában is méltán tekint fel Krisztus szülõanyjára; Krisztus ugyanis avégett fogantatott a Szentlélektõl, és született a Szûztõl, hogy az Egyház által a hívõk szívében is megszülessék és növekedjék. A Szent Szûz élete példa arra az anyai szeretetre, amelynek el kell töltenie az apostoli küldetésû Egyház minden munkatársát, hogy az emberek újjászületéséért odaadóan fáradozzék.
</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
A híveknek megjelent a világ Üdvössége Szûz Mária által, <span class="red">*</span> 
Akinek áldott élete beragyogja az egész Egyházat.</b>
<br/><b><span class="red">F.</span>
Buzgó szívvel ünnepeljük a Boldogságos Szûz Mária emlékezetét. <span class="red">*</span> 
Akinek áldott élete beragyogja az egész Egyházat.</b>
<br/><!--{END:SPMVSc_CIT23}-->
<center><p>REGGELI DICSÉRET</center>
<p><span class="redsmall">HIMNUSZ</span>
<br/><!--{BEGIN:SPMVSr_HYMNUS0}-->
<b><p>Ég dicsõséges Asszonya, 
<br/>fénylõbb, mint minden csillaga!
<br/>Te gondviselõ Alkotód 
<br/>áldott kebledbõl szoptatod.
<p>Mit Éva bûne elvetélt,
<br/>Fiadban újra visszatért, 
<br/>a síró emberi nemet 
<br/>a csillagokhoz vezeted.
<p>Te nagy Királyunk kapuja, 
<br/>fényben tündöklõ ajtaja. 
<br/>A Szûztõl árad életed, 
<br/>megváltott nép, ülj ünnepet!
<p>Dicsérjük most Szülöttedet, 
<br/>Atyánkat és a Lelket is, 
<br/>a nagy kegyelmek köntösét, 
<br/>csodás Szûz, õk szõtték neked. Ámen.</b>
<!--{END:SPMVSr_HYMNUS0}-->
<br/><span class="redsmall">Vagy:</span>
<br/><!--{BEGIN:SPMVSr_HYMNUS1}-->
<b><p>Szép szeretetnek csillaga, 
<br/>égen, földön ragyogsz te, Szûz, 
<br/>kérünk, halandók, bõ remény
<br/>forrása is te légy nekünk.
<p>Hatalmas Úrnõ, szent fiad
<br/>kegyes szívét megnyerheted;
<br/>s ki hittel buzgón esdi õt,
<br/>bizton remélhet általad.
<p>Jóságod megsegíti mind 
<br/>a kérõket, s ad többet is: 
<br/>gyakran elõzi meg szavad 
<br/>az esdeklõk kérõ szavát.
<p>Tebenned irgalom lakik, 
<br/>lelked hibátlanul nemes, 
<br/>az emberszívben bármi jó:
<br/>szívedben hordod egymagad.
<p>Dicsérjük most Szülöttedet,
<br/>Atyánkat és a Lelket is, 
<br/>a nagy kegyelmek köntösét 
<br/>csodákkal õk adták neked. Ámen.</b>
<!--{END:SPMVSr_HYMNUS1}-->
<br/><span class="redsmall">Vagy HIMNUSZ: </span>a Tengernek csillaga <span class="red"> mint Szûz Mária közös zsolozsmájának II. Esti dicséretében</span>
<br/><!--{BEGIN:SPMVSr_HYMNUS2}-->
<b><p>Tengernek csillaga,
<br/>Isten édesanyja,
<br/>üdvöz légy, mindig szûz,
<br/>menny boldog kapuja!
<p>Gábriel fõangyal 
<br/>ávéval köszöntött: 
<br/>légy te nekünk béke,
<br/>Éva helyett áve!
<p>Oldd a bûnös láncát, 
<br/>gyújts a vaknak fáklyát, 
<br/>ûzd rólunk a rosszat, 
<br/>esdj le minden jókat!
<p>Mutasd meg: Anyánk vagy!
<br/>Hallgasson meg érted, 
<br/>aki értünk benned 
<br/>jó szívvel vett testet.
<p>Szüzek legszebb Szüze, 
<br/>szelídségnek tükre,
<br/>bûntõl szabadokká,
<br/>tégy tisztákká, jókká!
<p>Tisztaságban éljünk,
<br/>biztos úton járjunk,
<br/>hogy Jézussal együtt 
<br/>legyen vigasságunk.
<p>Atyának dicsõség,
<br/>Krisztusnak tisztesség, 
<br/>Szentlélek Istennek 
<br/>egy áldás adassék! Ámen.</b>
<!--{END:SPMVSr_HYMNUS2}-->
<br/><span class="redsmall">Antifónák és zsoltárok a soros szombatról.</span>
<p><span class="redsmall">A rövid olvasmány és a rövid válaszos ének az alábbiakból választható:</span>
<p><span class="redsmall">RÖVID OLVASMÁNY</span>
<br/><!--{BEGIN:SPMVSr_CIT0}-->
<div align="right" class="red">Gal 4, 4-5</div>
<b>
Amikor elérkezett az idõk teljessége, az Isten elküldte a Fiát, aki asszonytól született, és õ alávetette magát a törvénynek, hogy kiváltson minket a törvény szolgaságából, hogy a fogadott fiúságot elnyerjük.
</b>
<br/><!--{END:SPMVSr_CIT0}-->
<br/><span class="redsmall">RÖVID VÁLASZOS ÉNEK</span>
<br/><!--{BEGIN:SPMVSr_RESP0}-->
<br/><b><span class="red">V.</span> Szülésed után <span class="red">*</span>
Szeplõtelen Szûz maradtál. Szülésed után.</b>
<br/><b><span class="red">F.</span> Istennek Szülõje, könyörögj értünk. <span class="red">*</span>
Szeplõtelen Szûz maradtál. Dicsõség az Atyának. Szülésed után.</b>
<br/><!--{END:SPMVSr_RESP0}-->
<br/><span class="redsmall">Vagy:</span>
<br/><!--{BEGIN:SPMVSr_CIT1}-->
<div align="right" class="red">Iz 61, 10</div>
<b>
Örvendve örvendek az Úrban, és lelkem ujjong az én Istenemben, mert az üdvösség ruhájába öltöztetett engem, és az igazság palástját terítette rám, mint ahogy a menyasszony ékszerekkel díszíti magát.
</b>
<br/><!--{END:SPMVSr_CIT1}-->
<br/><!--{BEGIN:SPMVSr_RESP1}-->
<br/><b><span class="red">V.</span> Az Úr kiválasztotta õt magának, <span class="red">*</span>
Öröktõl fogva kiválasztotta. Az Úr.</b>
<br/><b><span class="red">F.</span> Sátrában adott neki lakóhelyet. <span class="red">*</span>
Öröktõl fogva kiválasztotta. Dicsõség az Atyának. Az Úr.</b>
<br/><!--{END:SPMVSr_RESP1}-->
<br/><span class="redsmall">Vagy:</span>
<br/><!--{BEGIN:SPMVSr_CIT2}-->
<div align="right" class="red">Jel 12, 1</div>
<b>
Az égen nagy jel tûnt fel: egy asszony, öltözete a nap, lába alatt a hold, fején tizenkét csillagból korona.
</b>
<br/><!--{END:SPMVSr_CIT2}-->
<br/><!--{BEGIN:SPMVSr_RESP2}-->
<br/><b><span class="red">V.</span> Üdvöz légy, Mária, kegyelemmel teljes, <span class="red">*</span>
Az Úr van teveled. Üdvöz légy.</b>
<br/><b><span class="red">F.</span> Áldott vagy te az asszonyok között, és áldott a te méhednek gyümölcse. <span class="red">*</span> Az Úr van teveled! Dicsõség az Atyának. Üdvöz légy.</b>
<br/><!--{END:SPMVSr_RESP2}-->
<br/><span class="redsmall">Benedictus-ant:</span>
<br/><span class="redsmall"> az alábbiakból választható:</span>
<br/><b><span class="red">1.</span><!--{BEGIN:SPMVSr_BENEDIKTUS1}-->Ünnepeljük áhítatos lélekkel a Boldogságos Szûz Mária emlékezetét, hogy közbenjárjon értünk Urunknál, Jézus Krisztusnál!<!--{END:SPMVSr_BENEDIKTUS1}--></b>
<br/><b><span class="red">2.</span><!--{BEGIN:SPMVSr_BENEDIKTUS2}-->A magasságbeli Isten a föld minden asszonyánál jobban megáldott téged, Szûz Mária!<!--{END:SPMVSr_BENEDIKTUS2}--></b>
<br/><b><span class="red">3.</span><!--{BEGIN:SPMVSr_BENEDIKTUS3}-->Szûz Mária, általad visszakaptuk az elveszített életétet, mert Gyermekedet a Szentlélektõl fogantad és világra szülted az Üdvözítõt.<!--{END:SPMVSr_BENEDIKTUS3}--></b>
<br/><b><span class="red">4.</span><!--{BEGIN:SPMVSr_BENEDIKTUS4}-->Üdvöz légy, Mária, kegyelemmel teljes, az Úr van teveled, áldott vagy te az asszonyok között, alleluja.<!--{END:SPMVSr_BENEDIKTUS4}--></b>
<br/><b><span class="red">5.</span><!--{BEGIN:SPMVSr_BENEDIKTUS5}-->Szent és szeplõtelen Szûz Mária, nem is tudom milyen szavakkal dicsérjelek, mert általad kaptuk Megváltónkat, a mi Urunk, Jézus Krisztust.<!--{END:SPMVSr_BENEDIKTUS5}--></b>
<br/><b><span class="red">6.</span><!--{BEGIN:SPMVSr_BENEDIKTUS6}-->Te vagy Jeruzsálem büszkesége, te vagy Izrael nagy öröme, te vagy népünk nagy dicsõsége!<!--{END:SPMVSr_BENEDIKTUS6}--></b>
<p><span class="redsmall">FOHÁSZOK</span>
<br/><!--{BEGIN:SPMVSr_PROSBY0}-->
<br/><b>Ünnepeljük Megváltónkat, aki Szûz Máriától született, és így könyörögjünk:</b>
<br/><i>&nbsp;&nbsp;&nbsp;&nbsp; Urunk, édesanyád járjon közben értünk!</i>
<p><b>Igazság Napja, akit a szeplõtelen Szûz, mint fényes hajnal elõre jelzett,</b>
<br/><b><span class="red">—</span> add, hogy mindig látogatásod fényében járjunk!</b>
<br/><b>Örök Ige, aki Szûz Máriát romolhatatlan hajlékoddá választottad,</b>
<br/><b><span class="red">—</span> szabadíts meg minket a bûn romlottságától!</b>
<br/><b>Üdvözítõnk, édesanyád ott állt a kereszt tövében,</b>
<br/><b><span class="red">—</span> add, hogy az õ közbenjárására örömmel vállaljunk részt szenvedéseidbõl!</b>
<br/><b>Jóságos Jézus, te a kereszten függve Máriát János anyjául rendelted,</b>
<br/><b><span class="red">—</span> segíts úgy élnünk, hogy felismerjék bennünk Szûz Mária gyermekeit!</b>
<br/><!--{END:SPMVSr_PROSBY0}-->
<br/><span class="red">Vagy:</span>
<br/><!--{BEGIN:SPMVSr_PROSBY1}-->
<br/><b>Ünnepeljük Megváltónkat, aki Szûz Máriától született, és így könyörögjünk:</b>
<br/><i>&nbsp;&nbsp;&nbsp;&nbsp; Urunk, édesanyád járjon közben értünk!</i>
<p><b>Világ Üdvözítõje, aki megváltásod erejével édesanyádat a bûn minden szennyétõl megõrizted,</b>
<br/><b><span class="red">—</span> õrizz meg minket is tisztán a bûntõl!</b>
<br/><b>Megváltónk, te Szûz Máriát tiszta hajlékoddá és a Szentlélek szentélyévé avattad,</b>
<br/><b><span class="red">—</span> tégy minket is Szentlelked örök templomává!</b>
<br/><b>Örök Ige, te megtanítottad anyádat, hogy a legjobb részt válassza,</b>
<br/><b><span class="red">—</span> segíts minket az õ követésére, hogy olyan eledelt keressünk, amely megmarad az örök életre!</b>
<br/><b>Királyok Királya, te édesanyádat testével-lelkével magadhoz vetted a mennybe,</b>
<br/><b><span class="red">—</span> add, hogy gondolataink mindig az égiekre irányuljanak!</b>
<br/><b>Ég és föld Ura, te Szûz Máriát mint királynõt állítottad jobbodra,</b>
<br/><b><span class="red">—</span> segíts, hogy egykor ugyanazon dicsõségbõl mi is részt kapjunk.</b>
<br/><!--{END:SPMVSr_PROSBY1}-->
<br/><b>Mi Atyánk . . .</b>
<p><span class="redsmall">Könyörgés</span>
<br/><span class="redsmall">A könyörgés az alábbiakból választható::</span>
<p><b><span class="red">1</span></b><!--{BEGIN:SPMVSr_MODLITBA1}-->
<br/><b>Engedd, kérünk, Úristen, hogy mi, a te szolgáid folytonos lelki és testi jólétnek örvendhessünk, és a boldogságos, mindenkor Szûz Máriának dicsõséges közbenjárására a jelen szomorúságtól megszabaduljunk, és örökké tartó örömet élvezzünk.<!--{ZAKONCENIE:SKRZE}--></b>
<br/><!--{END:SPMVSr_MODLITBA1}-->
<br/><b><span class="red">2</span></b><!--{BEGIN:SPMVSr_MODLITBA2}-->
<br/><b>Urunk, Istenünk, bocsásd meg irgalmasan vétkeinket, hogy akik saját érdemeinkkel nem dicsekedhetünk, Fiad szülõanyjának, a Boldogságos Szûz Máriának közbenjárására üdvözüljünk.<!--{ZAKONCENIE:SKRZE}--></b>
<br/><!--{END:SPMVSr_MODLITBA2}-->
<br/><b><span class="red">3</span></b><!--{BEGIN:SPMVSr_MODLITBA3}-->
<br/><b>Légy oltalmunk, irgalmas Istenünk, hogy mi, akik Fiad édesanyjának emlékezetét ünnepeljük, közbenjárására vétkeinkbõl új életre támadjunk.<!--{ZAKONCENIE:SKRZE}--></b>
<br/><!--{END:SPMVSr_MODLITBA3}-->
<br/><b><span class="red">4</span></b><!--{BEGIN:SPMVSr_MODLITBA4}-->
<br/><b>Kérünk, Istenünk, legyen segítségünkre a Boldogságos Szûz Máriának áldott közbenjárása, szabadítson meg minden veszélytõl, és hozza meg nekünk a te békéd örömét.<!--{ZAKONCENIE:SKRZE}--></b>
<br/><!--{END:SPMVSr_MODLITBA4}-->
<br/><b><span class="red">5</span></b><!--{BEGIN:SPMVSr_MODLITBA5}-->
<br/><b>A Boldogságos Szûz Mária dicsõséges emlékét ünnepelve, kérünk, Istenünk, hogy az õ közbenjárására mi is elnyerhessük kegyelmed teljességét.<!--{ZAKONCENIE:SKRZE}--></b>
<br/><!--{END:SPMVSr_MODLITBA5}-->
<br/><b><span class="red">6</span></b><!--{BEGIN:SPMVSr_MODLITBA6}-->
<br/><b>Add meg, kérünk, mindenható Istenünk, hogy mi, a te híveid, akik a Boldogságos Szûz Mária oltalmában örvendezve bízunk, anyai közbenjárására minden rossztól megszabaduljunk itt a földön, és az örök élet örömére eljussunk a mennyben.<!--{ZAKONCENIE:SKRZE}--></b>
<br/><!--{END:SPMVSr_MODLITBA6}-->
</body>
</html>
