<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>73. zsoltár – I.</title>
</head>
<body id="psalm">

<!--{BEGIN:ZALM74_I}-->
<div class="psalm-title">73. zsoltár – I.</div>
<div class="psalm-subtitle">Kesergés a templom pusztulásán</div>
<div class="psalm-idea">Ne féljetek azoktól, akik megölik a testet!</i> (Mt 10, 28).</div>
<p>
Miért vetettél el végleg, Istenünk, *<br/>
<span class="indent15"></span>és legelõd nyája ellen miért lángol haragod? <br/>
Emlékezzél meg közösségedrõl, *<br/>
<span class="indent15"></span>amely kezdettõl fogva birtokod.<br/>
Gondolj örökségedre, a népre, amelyet megváltottál, *<br/>
<span class="indent15"></span>és Sion hegyére, amely lakóhelyed.<br/>
Irányítsd lépteidet az örök romokhoz: *<br/>
<span class="indent15"></span>szentélyedben mindent letarolt az ellenség.<br/>
<br/>
Közösséged helyén ordítoznak, akik gyûlölnek téged, *<br/>
<span class="indent15"></span>és gyõzelmük jeléül kitûzték zászlóikat.<br/>
Olyanok, mint akik magasan villogtatják fejszéjüket *<br/>
<span class="indent15"></span>a sûrû erdõben.<br/>
A veretes kapuknak nekiestek, *<br/>
<span class="indent15"></span>és fejszével, baltával ledöntötték.<br/>
<br/>
Szentélyedet lángba borították, *<br/>
<span class="indent15"></span>porig alázták neved hajlékát. <br/>
Szívükben azt mondták: †<br/>
<span class="indent15"></span>„Pusztítsuk el egyszerre õket!” *<br/>
<span class="indent15"></span>és Isten közösségeit földünkön fölégették. <br/>
Jeleinket nem láthatjuk, prófétáink nincsenek, *<br/>
<span class="indent15"></span>és nincs közöttünk, aki tudná, mindez meddig tart még.<br/>
<br/>
Istenünk, meddig gyalázhat még az ellenség, *<br/>
<span class="indent15"></span>nem szûnik meg ellenfelünk nevedet gyalázni?<br/>
Miért húzod vissza jobbodat, *<br/>
<span class="indent15"></span>miért nézed ezt ölbe tett kézzel?<br/>
Mégiscsak Isten a királyunk kezdettõl fogva, *<br/>
<span class="indent15"></span>a földön szabadulást csak õ szerez.</p>
<!--{END:ZALM74_I}-->

<!--{BEGIN:ZALM74_II}-->
<div class="psalm-title">73. zsoltár – II.</div>
<div class="psalm-subtitle">Kesergés a templom pusztulásán</div>
<div class="psalm-idea">Ne féljetek azoktól, akik megölik a testet!</i> (Mt 10, 28).</div>
<p>
Hatalmaddal széthasítottad a tengert, *<br/>
<span class="indent15"></span>a vízi szörnyek fejét összetörted. <br/>
A Leviatán fejét is szétzúztad, *<br/>
<span class="indent15"></span>prédául adtad a tenger szörnyeinek.<br/>
Te fakasztasz forrást, patakot, *<br/>
<span class="indent15"></span>kiszárítasz bõvizû folyókat. <br/>
Tied a nappal, és tied az éjszaka, *<br/>
<span class="indent15"></span>a csillagokat és a napot te formáltad. <br/>
Te jelölted ki a föld határait, *<br/>
<span class="indent15"></span>a nyár és a tél is a te alkotásod.<br/>
<br/>
Emlékezz arra, † <br/>
<span class="indent15"></span>az ellenség hogyan gyalázta az Urat, *<br/>
<span class="indent15"></span>egy balga nép megvetette nevedet. <br/>
Ne add vadak prédájára a benned bízók lelkét, *<br/>
<span class="indent15"></span>és szegényeidrõl ne feledkezzél el végleg! <br/>
Tekints szövetségedre, *<br/>
<span class="indent15"></span>földünk minden zuga tele van az erõszak sátraival.<br/>
<br/>
Ne távozzék szégyennel a megalázott, *<br/>
<span class="indent15"></span>a szegény és szerencsétlen áldja nevedet! <br/>
Kelj fel, Istenünk, védd meg ügyedet, †<br/>
<span class="indent15"></span>emlékezz csak a gyalázatokra, *<br/>
<span class="indent15"></span>amelyekkel a balga káromol naphosszat téged. <br/>
Ne feledd el ellenségeidnek hangját *<br/>
<span class="indent15"></span>és gyalázóid egyre erõsödõ zajongását!</p>
<!--{END:ZALM74_II}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>