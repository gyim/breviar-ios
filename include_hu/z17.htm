<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>16. zsoltár – I.</title>
</head>
<body id="psalm">
<!--{BEGIN:ZALM17}-->
<!--{BEGIN:ZALM17_I}-->
<div class="psalm-title">16. zsoltár<!--{END:ZALM17}--> – I.<!--{BEGIN:ZALM17}--></div>
<div class="psalm-subtitle">Ments meg, Uram, a gonoszoktól!</div>
<div class="psalm-idea"><i>Földi életében imádkozott, és meghallgatásra talált</i> (Zsid 5, 7).</div>
<p class='verse'>Hallgasd meg, Uram, igaz ügyemet,&nbsp;*<br/>
figyelj könyörgõ szavamra.</p>
<p class='verse'>Imádságom felé hajoljon füled,&nbsp;*<br/>
mert nem csalárd az én ajkam.</p>
<p class='verse'>Színed elõtt hangozzék felmentõ ítélet rólam,&nbsp;*<br/>
hiszen szemed az igazságot nézi.</p>
<p class='verse'>Vizsgáld meg szívemet, látogass meg éjjel,&nbsp;†<br/>
tûzpróbának vess alá,&nbsp;*<br/>
nem lelsz bennem gonoszságot.</p>
<p class='verse'>Szám nem beszél az emberek dolgairól,&nbsp;*<br/>
ajkad igéi miatt õrizkedem az erõszakosok útjától.</p>
<p class='verse'>Lépteimet ösvényedhez szabom,&nbsp;*<br/>
lábam így meg nem inoghat.</p>
<p class='verse'>Hozzád kiáltok, mert te meghallgatsz, Istenem,&nbsp;*<br/>
fordítsd felém füledet, hallgasd meg szavam!</p>
<p class='verse'>Csodás jóságodat mutasd meg,&nbsp;*<br/>
az ellenségtõl jobbod megmenti a benned bízót.</p>
<p class='verse'>Óvj engem, mint szemed fényét,&nbsp;†<br/>
szárnyad árnyékában védj meg engem&nbsp;*<br/>
a gonoszoktól, akik szorongatnak.</p>
<!--{END:ZALM17_I}-->
<!--{END:ZALM17}-->
<!--{BEGIN:ZALM17_II}-->
<div class="psalm-title">16. zsoltár – II.</div>
<div class="psalm-subtitle">Ments meg, Uram, a gonoszoktól!</div>
<div class="psalm-idea"><i>Földi életében imádkozott, és meghallgatásra talált</i> (Zsid 5, 7).</div>
<!--{BEGIN:ZALM17}-->
<p class='verse'>Halálos ellenségeim körülvettek,&nbsp;†<br/>
elnehezült szívüket bezárták,&nbsp;*<br/>
szájukból kevélység árad.</p>
<p class='verse'>Sarkamban vannak, körülvesznek,&nbsp;*<br/>
szemük azt vizsgálja, hogyan tiporhatnának földre.</p>
<p class='verse'>Olyanok, mint a prédára éhes oroszlán,&nbsp;*<br/>
mint a rejtekben lapuló oroszlánkölyök.</p>
<p class='verse'>Kelj fel, Uram, szállj szembe velük, terítsd le õket,&nbsp;*<br/>
kardoddal mentsd meg életemet a gonosztól!</p>
<p class='verse'>E halandóktól oltalmazz, Uram, kezeddel,&nbsp;*<br/>
e halandóktól, akiknek osztályrészük csak ez az élet.</p>
<p class='verse'>Amit nekik szántál, töltsd meg azzal gyomrukat,&nbsp;*<br/>
lakjanak jól fiaik, és ami megmaradt, hagyják gyermekeikre.</p>
<p class='verse'>De én igaz voltomban látom meg arcodat,&nbsp;*<br/>
és színed látása tölt el, ha felébredek.</p>
<!--{END:ZALM17_II}-->
<!--{END:ZALM17}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>