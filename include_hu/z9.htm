<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>9 A. zsoltár – I.</title>
</head>
<body class="psalm">

<!--{BEGIN:ZALM9_I}-->
<div class="psalm-title">9 A. zsoltár – I.</div>
<div class="psalm-subtitle">Hálaének gyõzelemért</div>
<p class='verse start'>Hálát adok, Uram, teljes szívembõl,_*</p>
<p class='verse cont'>összes csodádat elbeszélem.</p>
<p class='verse start'>Ujjongok és örvendezem benned,_*</p>
<p class='verse cont'>nevedrõl szól énekem, fölséges Isten!</p>
<p class='verse start'>Mert ellenségeim meghátrálnak,_*</p>
<p class='verse cont'>elbuknak, és semmivé lesznek színed elõtt.</p>
<p class='verse start'>Magadévá tetted igazságos ügyemet,_*</p>
<p class='verse cont last'>trónodra ültél, mint igaz bíró.</p>

<p class='verse start'>Megfenyítetted a népeket, és a gonoszt megsemmisítetted,_*</p>
<p class='verse cont'>még a nevüket is eltörölted mindörökre.</p>
<p class='verse start'>Az ellenség megsemmisült,_†</p>
<p class='verse cont'>városait lerontottad, örökre pusztasággá lettek,_*</p>
<p class='verse cont'>még emlékük is elenyészett velük együtt.</p>
<p class='verse start'>Az Úr azonban örökké uralkodik,_*</p>
<p class='verse cont'>trónusa áll ítéletre készen.</p>
<p class='verse start'>A világot õ ítéli meg igazságban,_*</p>
<p class='verse cont'>a népeknek õ oszt méltányosan igazságot.</p>
<p class='verse start'>Az elnyomottnak az Úr a menedéke,_*</p>
<p class='verse cont'>a nyomorúság és szükség napjaiban egyetlen mentsége.</p>
<p class='verse start'>Aki nevedet ismeri, benned bízik:_*</p>
<p class='verse cont'>Uram, soha nem hagyod el a téged keresõket.</p>
<!--{END:ZALM9_I}-->

<!--{BEGIN:ZALM9_II}-->
<div class="psalm-title">9 A. zsoltár – II.</div>
<div class="psalm-subtitle">Hálaének gyõzelemért</div>
<p class='verse start'>Énekeljetek az Úrnak, aki a Sionon lakik,_*</p>
<p class='verse cont'>hirdessétek nagy tetteit a népek között.</p>
<p class='verse start'>Õ kéri számon a vért, és jól emlékezik,_*</p>
<p class='verse cont'>a szegények jajszavát nem felejti.</p>
<p class='verse start'>Könyörülj rajtam, Uram;_†</p>
<p class='verse cont'>lásd, mennyire szorongatnak ellenségeim,_*</p>
<p class='verse cont'>de te a halál kapujából is fölemelsz!</p>
<p class='verse start'>Sion városának kapujában hadd hirdessem dicséretedet,_*</p>
<p class='verse cont'>és hadd örvendjek, mert megszabadítottál.</p>
<p class='verse start'>A népek a maguk ásta verembe zuhantak;_†</p>
<p class='verse cont'>a hurokban, amit õk rejtettek el,_*</p>
<p class='verse cont'>lábuk fennakadt.</p>
<p class='verse start'>Megmutatta magát az Úr, ítéletet tartott,_*</p>
<p class='verse cont'>a gonoszt megfogta saját keze mûve. –</p>
<p class='verse start'>A gonoszok az alvilágba hullanak,_*</p>
<p class='verse cont'>és minden nemzet, amely elfelejti Istent.</p>
<p class='verse start'>Mert õ nem feledkezik meg a szegényekrõl végleg,_*</p>
<p class='verse cont'>a nyomorultak reménye nem vész el örökre.</p>
<p class='verse start'>Kelj fel, Uram, nehogy elbízza magát az ember,_*</p>
<p class='verse cont'>szólítsd ítéletre a népeket magad elé.</p>
<p class='verse start'>Bocsáss, Uram, rájuk rettegést,_*</p>
<p class='verse cont'>tudják meg a nemzetek, hogy õk csak emberek!</p>
<!--{END:ZALM9_II}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>