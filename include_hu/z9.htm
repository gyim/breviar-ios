<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>9 A. zsoltár – I.</title>
</head>
<body id="psalm">

<!--{BEGIN:ZALM9_I}-->
<div class="psalm-title">9 A. zsoltár – I.</div>
<div class="psalm-subtitle">Hálaének gyõzelemért</div>
<p class='verse'>Hálát adok, Uram, teljes szívembõl,&nbsp;*<br/>
összes csodádat elbeszélem.</p>
<p class='verse'>Ujjongok és örvendezem benned,&nbsp;*<br/>
nevedrõl szól énekem, fölséges Isten!</p>
<p class='verse'>Mert ellenségeim meghátrálnak,&nbsp;*<br/>
elbuknak, és semmivé lesznek színed elõtt.</p>
<p class='verse'>Magadévá tetted igazságos ügyemet,&nbsp;*<br/>
trónodra ültél, mint igaz bíró.</p>
<p class='emptyline'/>
<p class='verse'>Megfenyítetted a népeket, és a gonoszt megsemmisítetted,&nbsp;*<br/>
még a nevüket is eltörölted mindörökre.</p>
<p class='verse'>Az ellenség megsemmisült,&nbsp;†<br/>
városait lerontottad, örökre pusztasággá lettek,&nbsp;*<br/>
még emlékük is elenyészett velük együtt.</p>
<p class='verse'>Az Úr azonban örökké uralkodik,&nbsp;*<br/>
trónusa áll ítéletre készen.</p>
<p class='verse'>A világot õ ítéli meg igazságban,&nbsp;*<br/>
a népeknek õ oszt méltányosan igazságot.</p>
<p class='verse'>Az elnyomottnak az Úr a menedéke,&nbsp;*<br/>
a nyomorúság és szükség napjaiban egyetlen mentsége.</p>
<p class='verse'>Aki nevedet ismeri, benned bízik:&nbsp;*<br/>
Uram, soha nem hagyod el a téged keresõket.</p>
<!--{END:ZALM9_I}-->

<!--{BEGIN:ZALM9_II}-->
<div class="psalm-title">9 A. zsoltár – II.</div>
<div class="psalm-subtitle">Hálaének gyõzelemért</div>
<p class='verse'>Énekeljetek az Úrnak, aki a Sionon lakik,&nbsp;*<br/>
hirdessétek nagy tetteit a népek között.</p>
<p class='verse'>Õ kéri számon a vért, és jól emlékezik,&nbsp;*<br/>
a szegények jajszavát nem felejti.</p>
<p class='verse'>Könyörülj rajtam, Uram;&nbsp;†<br/>
lásd, mennyire szorongatnak ellenségeim,&nbsp;*<br/>
de te a halál kapujából is fölemelsz!</p>
<p class='verse'>Sion városának kapujában hadd hirdessem dicséretedet,&nbsp;*<br/>
és hadd örvendjek, mert megszabadítottál.</p>
<p class='verse'>A népek a maguk ásta verembe zuhantak;&nbsp;†<br/>
a hurokban, amit õk rejtettek el,&nbsp;*<br/>
lábuk fennakadt.</p>
<p class='verse'>Megmutatta magát az Úr, ítéletet tartott,&nbsp;*<br/>
a gonoszt megfogta saját keze mûve. –</p>
<p class='verse'>A gonoszok az alvilágba hullanak,&nbsp;*<br/>
és minden nemzet, amely elfelejti Istent.</p>
<p class='verse'>Mert õ nem feledkezik meg a szegényekrõl végleg,&nbsp;*<br/>
a nyomorultak reménye nem vész el örökre.</p>
<p class='verse'>Kelj fel, Uram, nehogy elbízza magát az ember,&nbsp;*<br/>
szólítsd ítéletre a népeket magad elé.</p>
<p class='verse'>Bocsáss, Uram, rájuk rettegést,&nbsp;*<br/>
tudják meg a nemzetek, hogy õk csak emberek!</p>
<!--{END:ZALM9_II}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>