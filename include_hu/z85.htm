<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>84. zsoltár</title>
</head>
<body id="psalm">

<!--{BEGIN:ZALM85}-->
<div class="psalm-title">84. zsoltár</div>
<span class="red">Szabadulásunk közel</div>
<div class="psalm-idea">Isten megáldotta földjét, midõn Megváltónkat a földre küldte</i> (Origenész).</div>
<p class='verse'>Megkegyelmeztél, Uram, országodnak,&nbsp;*<br/>
Jákob sorsát jóra fordítottad.</p>
<p class='verse'>Néped gonoszságát megbocsátottad,&nbsp;*<br/>
betakartad minden bûnét.</p>
<p class='verse'>Megfékezted nagy haragodat,&nbsp;*<br/>
eloltottad haragod tüzét.</p>
<p class='emptyline'/>
<p class='verse'>Építsd újjá országunkat, szabadító Istenünk,&nbsp;*<br/>
és fordítsd el tõlünk haragod!</p>
<p class='verse'>Talán örökké akarsz haragudni ránk,&nbsp;*<br/>
s kiterjeszted haragodat minden nemzedékre?</p>
<p class='verse'>Nem akarsz új életet adni nekünk,&nbsp;*<br/>
és örömet szerezni népednek?</p>
<p class='verse'>Mutasd meg, Urunk, irgalmadat,&nbsp;*<br/>
és adj nekünk szabadulást!</p>
<p class='emptyline'/>
<p class='verse'>Hadd halljam az Úristen szózatát!&nbsp;†<br/>
Igen, õ békét hirdet népének s híveinek&nbsp;*<br/>
és azoknak, akik szívbõl hozzá térnek.</p>
<p class='verse'>Bizony, akik félik õt, közel azokhoz segítsége,&nbsp;*<br/>
hogy dicsõsége lakja országunkat.</p>
<p class='verse'>Egymásra talál majd irgalom és hûség,&nbsp;*<br/>
csókot vált az igazságosság és a béke.</p>
<p class='verse'>Hûség sarjad a földbõl,&nbsp;*<br/>
és az égbõl igazságosság hinti sugarát.</p>
<p class='emptyline'/>
<p class='verse'>Mindenféle jókat osztogat az Úr,&nbsp;*<br/>
és földünk megtermi gyümölcsét.</p>
<p class='verse'>Igazság jár az Úr elõtt,&nbsp;*<br/>
és békesség követi õt.</p>
<!--{END:ZALM85}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>