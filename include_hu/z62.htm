<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>61. zsoltár</title>
</head>
<body>

<!--{BEGIN:ZALM62}-->
<center><b><span class="red">61. zsoltár</span></b><br/>
<span class="red">Istenben keress megnyugvást!</span></center>
<p><i>Töltsön el benneteket a reménység Istene teljes békével a hitben</i> (Róm 15, 13).</p>
<p><b>
Csak Istenben keress megnyugvást, lelkem, *<br/>
&nbsp;&nbsp;&nbsp; mert tõle kapok segítséget.<br/>
Mert õ az én menedékem és szabadulásom, *<br/>
&nbsp;&nbsp;&nbsp; sziklaváram õ, nem fogok többé meginogni.<br/>
<br/>
Meddig rontotok egyetlen emberre oly sokan, †<br/>
&nbsp;&nbsp;&nbsp; hogy ledöntsétek, *<br/>
&nbsp;&nbsp;&nbsp; mint omló falat, mint roskadó palánkot?<br/>
Le akarják dönteni magasából; †<br/>
&nbsp;&nbsp;&nbsp; hazugságban lelnek gyönyörûséget, *<br/>
&nbsp;&nbsp;&nbsp; szájukban áldást, szívükben átkot hordanak.<br/>
<br/>
Csak Istenben keress megnyugvást, lelkem, *<br/>
&nbsp;&nbsp;&nbsp; mert tõle kapok reménységet.<br/>
Mert õ az én Istenem, szabadulásom, *<br/>
&nbsp;&nbsp;&nbsp; sziklaváram õ, nem fogok meginogni.<br/>
<br/>
Istennél van szabadulásom és dicsõségem: *<br/>
&nbsp;&nbsp;&nbsp; Isten az én kõváram, menedékem Istennél találom.<br/>
Népem, mindenkor benne remélj, †<br/>
&nbsp;&nbsp;&nbsp; elõtte öntsd ki szívedet: *<br/>
&nbsp;&nbsp;&nbsp; Isten a mi menedékünk.<br/>
<br/>
Bizony, csak pára Ádám minden fia, *<br/>
&nbsp;&nbsp;&nbsp; az emberfiak hamisak.<br/>
Magasba lendül velük a mérleg: *<br/>
&nbsp;&nbsp;&nbsp; együtt is könnyebbek õk a füstnél.<br/>
<br/>
Ne bízzatok az erõszakban, *<br/>
&nbsp;&nbsp;&nbsp; rablással ne dicsekedjetek!<br/>
Vagyonotok hogyha gyarapszik, *<br/>
&nbsp;&nbsp;&nbsp; szívetek hozzá ne tapadjon!<br/>
Egyet szólt az Isten, *<br/>
&nbsp;&nbsp;&nbsp; kettõt hallottam belõle:<br/>
Istené a hatalom, †<br/>
&nbsp;&nbsp;&nbsp; nálad van, Uram, a szeretet; *<br/>
&nbsp;&nbsp;&nbsp; te megfizetsz mindenkinek tettei szerint.</p></b>
<!--{END:ZALM62}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p></b>
</body>
</html>
