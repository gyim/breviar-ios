<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>61. zsoltár</title>
</head>
<body id="psalm">

<!--{BEGIN:ZALM62}-->
<div class="psalm-title">61. zsoltár</div>
<div class="psalm-subtitle">Istenben keress megnyugvást!</div>
<div class="psalm-idea">Töltsön el benneteket a reménység Istene teljes békével a hitben</i> (Róm 15, 13).</div>
<p class='verse'>Csak Istenben keress megnyugvást, lelkem,&nbsp;*<br/>
mert tõle kapok segítséget.</p>
<p class='verse'>Mert õ az én menedékem és szabadulásom,&nbsp;*<br/>
sziklaváram õ, nem fogok többé meginogni.</p>
<p class='emptyline'/>
<p class='verse'>Meddig rontotok egyetlen emberre oly sokan,&nbsp;†<br/>
hogy ledöntsétek,&nbsp;*<br/>
mint omló falat, mint roskadó palánkot?</p>
<p class='verse'>Le akarják dönteni magasából;&nbsp;†<br/>
hazugságban lelnek gyönyörûséget,&nbsp;*<br/>
szájukban áldást, szívükben átkot hordanak.</p>
<p class='emptyline'/>
<p class='verse'>Csak Istenben keress megnyugvást, lelkem,&nbsp;*<br/>
mert tõle kapok reménységet.</p>
<p class='verse'>Mert õ az én Istenem, szabadulásom,&nbsp;*<br/>
sziklaváram õ, nem fogok meginogni.</p>
<p class='emptyline'/>
<p class='verse'>Istennél van szabadulásom és dicsõségem:&nbsp;*<br/>
Isten az én kõváram, menedékem Istennél találom.</p>
<p class='verse'>Népem, mindenkor benne remélj,&nbsp;†<br/>
elõtte öntsd ki szívedet:&nbsp;*<br/>
Isten a mi menedékünk.</p>
<p class='emptyline'/>
<p class='verse'>Bizony, csak pára Ádám minden fia,&nbsp;*<br/>
az emberfiak hamisak.</p>
<p class='verse'>Magasba lendül velük a mérleg:&nbsp;*<br/>
együtt is könnyebbek õk a füstnél.</p>
<p class='emptyline'/>
<p class='verse'>Ne bízzatok az erõszakban,&nbsp;*<br/>
rablással ne dicsekedjetek!</p>
<p class='verse'>Vagyonotok hogyha gyarapszik,&nbsp;*<br/>
szívetek hozzá ne tapadjon!</p>
<p class='verse'>Egyet szólt az Isten,&nbsp;*<br/>
kettõt hallottam belõle:</p>
<p class='verse'>Istené a hatalom,&nbsp;†<br/>
nálad van, Uram, a szeretet;&nbsp;*<br/>
te megfizetsz mindenkinek tettei szerint.</p>
<!--{END:ZALM62}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>