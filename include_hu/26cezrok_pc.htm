<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 26. HÉT</title>
</head>
<body>
<center><b> ÉVKÖZI IDÕ</b>
<p><b>26. HÉT</b></center>
<center>
<p>OLVASMÁNYOS IMAÓRA</center>

VASÁRNAP
<!--{BEGIN:OCR26NEc_CIT1}-->
<p>
<b>Kezdõdik Szent Pál apostolnak a filippiekhez írt levele</b>
<div align=right><font color="#FF0000">1, 1-11</font></div>
<div align=center><i><font color="#FF0000">Üdvözlés és hálaadás</font></i></div>
<b>
<p>&nbsp;&nbsp;&nbsp;&nbsp;
Pál és Timóteus, Krisztus Jézus szolgái a Filippiben élõ összes szentnek, az elöljárókkal és a diakónusokkal együtt. Kegyelem nektek és békesség Atyánktól, az Istentõl és Urunktól, Jézus Krisztustól!
<br>&nbsp;&nbsp;&nbsp;&nbsp;
Valahányszor rátok gondolok, hálát adok Istenemnek, és mindig, minden imádságomban örömmel emlékezem meg rólatok, mindnyájatokról, mert az elsõ naptól mindmáig részt vállaltatok Krisztus evangéliumának hirdetésében. Bízom is benne, hogy aki megkezdte bennetek a jót, Krisztus Jézus napjára be is fejezi. Méltányos is, hogy így gondolkodjam rólatok, mindnyájatokról, mert szívembe zártalak titeket, hiszen ti osztoztok kegyelmemben, akár bilincsekben vagyok, akár az evangéliumot védelmezem és bizonyítom.
<br>&nbsp;&nbsp;&nbsp;&nbsp;
Isten a tanúm, mennyire vágyakozom mindnyájatok után Krisztus Jézus szeretetében. Könyörgök is azért, hogy szeretetetek egyre jobban gyarapodjon a helyes ismeretekben és a teljes megértésben, hogy el tudjátok dönteni, mi a helyes. Akkor tiszták és feddhetetlenek lesztek Krisztus napjára, s bõvelkedni fogtok az igaz élet gyümölcseiben, amelyet Jézus Krisztus szerzett, Isten dicsõségére és tiszteletére.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Fil 1, 9. 10a. vö. 6</font></div>
<br><b><font color="#FF0000">V.</font>
Szeretetetek egyre jobban gyarapodjon a helyes ismeretekben és a teljes megértésben, <font color="#FF0000">*</font> 
Hogy el tudjátok dönteni, mi a helyes; akkor tiszták és feddhetetlenek lesztek.</b>
<br><b><font color="#FF0000">F.</font>
 Bízom is benne, hogy aki megkezdte bennetek a jót, Krisztus Jézus napjára be is fejezi. <font color="#FF0000">*</font> 
Hogy el tudjátok dönteni, mi a helyes; akkor tiszták és feddhetetlenek lesztek.</b>
<!--{END:OCR26NEc_CIT1}-->
<!--{BEGIN:OCR26NEc_CIT2}-->
<p>
<b>Kezdõdik Szent Polikárp püspök és vértanúnak a filippiekhez írt levele</b>
<div align=center><font color="#FF0000">(Inscriptio; nn. 1, 1 – 2, 3: Funk 1, 267-269)</font></div>
<p>
<div align=center><i><font color="#FF0000">Kegyelembõl van az üdvösségünk</font></i></div>
<b>
<p>&nbsp;&nbsp;&nbsp;&nbsp;
Polikárp és a vele levõ presbiterek Isten Filippiben zarándokló egyházának: gyarapodjatok a mindenható Isten és Megváltónk, Jézus Krisztus által irgalomban és békében!
<br>&nbsp;&nbsp;&nbsp;&nbsp;
Nagyon örültem miattatok Jézus Krisztusban, a mi Urunkban, mert az igaz szeretet képviselõit barátsággal fogadtátok, és a bilincsbe verteket magatokhoz méltóan elkísértétek. Ilyen bilincsek illenek a szentekhez; ékességei mindazoknak, akiket Isten, a mi Urunk valóban kiválasztott. Örültem, hogy hitetek régtõl fogva dicsért erõs gyökere mindmáig él és gyümölcsöt hoz a mi Urunk, Jézus Krisztusban, aki bûneinkért egészen a halálig szenvedett. Isten azonban feloldotta a halál bilincseit, és feltámasztotta õt (ApCsel 2, 24), noha nem láttátok, mégis hisztek benne a megdicsöültek kimondhatatlan örömével (1 Pét 1, 8-9). Ezt sokan szeretnék elnyerni, tudva, hogy a kegyelembõl van az üdvösségtek, nem tetteitekbõl (vö. Ef 2, 8), hanem Isten akaratából Jézus Krisztus által.
<br>&nbsp;&nbsp;&nbsp;&nbsp;
Ezért hát derekatokat felövezve (1 Pét 1, 13) szolgáljatok Istennek félelemmel (vö. Zsolt 2, 11) és igazsággal. Hagyjátok el a hiú dicsekvést és a tömeg tévelygéseit. Higgyetek abban, aki a mi Urunkat, Jézus Krisztust a halálból feltámasztotta, megdicsõítette (1 Pét 1, 21), és jobbjára ültette; neki vannak alávetve az égiek és a földiek, õt imádja minden szellem, õ jön majd ítélni élõket és holtakat. Vérét Isten számon kéri mindazoktól, akik nem hisznek benne.
<br>&nbsp;&nbsp;&nbsp;&nbsp;
Isten, aki õt feltámasztotta a halálból, minket is fel fog támasztani, ha megtesszük akaratát, parancsai szerint élünk, s szeretjük mindazt, amit õ szeretett, ha tartózkodunk minden igazságtalanságtól, csalástól, fösvénységtõl, rágalmazástól, hamis tanúskodástól; ha nem fizetünk rosszért rosszal, szidalomért szidalommal (vö. 1 Pét 3, 9), ökölcsapásokért ököllel, szitokért gyalázkodással. Tartsuk eszünkben, amit az Úr mondott: Ne ítélkezzetek, hogy fölöttetek se ítélkezzenek! Bocsássatok meg, és nektek is megbocsátanak! Legyetek irgalmasok, és irgalmasságban részesültök! Amilyen mértékkel mértek, olyannal fognak majd nektek is visszamérni (vö. Mt 7, 1; Lk 6, 36-38); és: Boldogok a szegények és akik üldözést szenvednek, mert övék a mennyek országa (vö. Mt 5, 3. 10).
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">2 Tim 1, 9; Zsolt 113B, 1</font></div>
<br><b><font color="#FF0000">V.</font>
Isten megváltott, és a szent hivatásra meghívott minket, nem tetteink alapján, hanem saját elhatározásából és kegyelmébõl <font color="#FF0000">*</font> 
Amely megadatott nekünk Krisztus Jézusban örök idõk óta.</b>
<br><b><font color="#FF0000">F.</font>
Ne nekünk, Uram, ne nekünk, nevednek adj dicsõséget, szeretetedért és hûségedért! <font color="#FF0000">*</font> 
Amely megadatott nekünk Krisztus Jézusban örök idõk óta.</b>
<!--{END:OCR26NEc_CIT2}-->

HÉTFÕ
<!--{BEGIN:OCR26POc_CIT1}-->
<p>
<b>Szent Pál apostolnak a filippiekhez írt levelébõl</b>
<div align=right><font color="#FF0000">1, 12-26</font></div>
<div align=center><i><font color="#FF0000">Pál helyzete a fogságban</font></i></div>
<b>
<p>&nbsp;&nbsp;&nbsp;&nbsp;
Beszámolok róla, testvérek, hogy helyzetem inkább javára vált az evangéliumnak. Az egész császári testõrségben és a többiek körében is köztudomású lett, hogy bilincseimet Krisztusért viselem. Azok közül, akik az Úrban testvéreim, sokan felbuzdulnak bilincseimen, és egyre bátrabban terjesztik az Isten szavát. Némelyek ugyan féltékenységbõl és vetélkedésbõl, mások azonban jó szándékkal hirdetik Krisztust. Ezek szeretetbõl, mert tudják, hogy küldetésem az evangélium védelmére szól, amazok viszont vetélkedésbõl, és nem tiszta szándékkal hirdetik Krisztust, abban a hiszemben, hogy bilincseimben keserûséget okoznak nekem.
<br>&nbsp;&nbsp;&nbsp;&nbsp;
De mit számít ez? Csak Krisztust hirdessék bármi módon, akár érdekbõl, akár tiszta szándékkal, örülök, és a jövõben is örülni fogok neki. Tudom ugyanis, hogy ez — hála imádságtoknak és Jézus Krisztus Lelke segítségének — üdvösségemre válik. Bizakodom és reménykedem, hogy semmiben sem vallok szégyent, sõt nyíltan megmondom, hogy Krisztus, mint mindig, most is megdicsõül testemben, akkor is, ha élek, akkor is, ha meghalok. Hiszen számomra az élet Krisztus, a halál pedig nyereség.
<br>&nbsp;&nbsp;&nbsp;&nbsp;
Ha meg tovább kell élnem, az gyümölcsözõ munkát jelent. Nem tudom tehát, mit válasszak. Mind a kettõ vonz: Szeretnék elköltözni, hogy Krisztussal egyesüljek, mert ez mindennél jobb volna. De hogy értetek életben maradjak, arra nagyobb szükség van. Ebben a meggyõzõdésben biztosra veszem, hogy megmaradok, sõt elõhaladásotokra és hitbõl fakadó örömötökre maradok meg, mindnyájatok javára, így még több okotok lesz arra, hogy Krisztus Jézusban örüljetek, ha újra elmegyek hozzátok.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Fil 1, 20. 21</font></div>
<br><b><font color="#FF0000">V.</font>
Tudom, bizakodom és reménykedem, hogy semmiben sem vallok szégyent, sõt nyíltan megmondom: mint mindig, most is. <font color="#FF0000">*</font> 
Krisztus megdicsõül testemben, akkor is, ha élek, akkor is, ha meghalok.</b>
<br><b><font color="#FF0000">F.</font>
Hiszen számomra az élet Krisztus, a halál pedig nyereség. <font color="#FF0000">*</font> 
Krisztus megdicsõül testemben, akkor is, ha élek, akkor is, ha meghalok.</b>
<!--{END:OCR26POc_CIT1}-->
<!--{BEGIN:OCR26POc_CIT2}-->
<p>
<b>Szent Polikárp püspök és vértanúnak a filippiekhez írt levelébõl</b>
<div align=center><font color="#FF0000">(Nn. 3, 1 – 3, 2: Funk 1, 269-273)</font></div>
<p>
<div align=center><i><font color="#FF0000">Öltsük magunkra az igazságosság fegyverzetét!</font></i></div>
<b>
<p>&nbsp;&nbsp;&nbsp;&nbsp;
Nem azért írok nektek, testvéreim, az igazságról, mert tanítótok akarok lenni, hanem mert ti kívántátok tõlem. Ugyanis sem én, sem más hozzám hasonló nem éri el a dicsõ Szent Pál bölcsességét. Amikor õ köztetek volt, az akkor élõ emberek elõtt tökéletesen és szilárdan tanította az igazság igéjét, és amikor eltávozott, leveleket írt nektek. Ha olvassátok, a nektek adott hit gyarapítására szolgál majd. A hit mindannyiunk anyja (vö. Gal 4, 26), követõje a remény, elõtte pedig a szeretet jár: Isten, Krisztus és az embertárs iránti szeretet. Aki ezekben él, beteljesítette az igazság törvényét, mert akinek szeretete van, az messze áll minden bûntõl.
<br>&nbsp;&nbsp;&nbsp;&nbsp;
Minden baj gyökere a hírvágy (vö. 1 Tim 6, 10). Tudva azt, hogy semmit sem hoztunk erre a világra, és nem is vihetünk el semmit (1 Tim 6, 7), öltsuk magunkra az igazság fegyvereit, és tanuljunk meg az Úr törvényének útján járni elõször is mi. Tanítsátok meg azután a feleségeteket is arra, hogy a nekik adott hit szerint éljenek szeretetben és tisztaságban, szeressék férjüket igazán, és szeressenek mindenkit egyformán teljes önmegtartóztatással; gyermekeiket neveljék Isten félelmének fegyelmében. Az özvegyeket pedig tanítsuk meg, hogy legyenek okosak az Úrban való hitet illetõen; könyörögjenek szünet nélkül mindenkiért, maradjanak távol minden rágalomtól, megszólástól, hamis tanúzástól, fösvénységtõl és minden rossztól. Tudják meg, hogy Isten oltárai õk, és hogy Isten mindent tisztán lát, semmi sem marad elõtte rejtve, sem gondolat, sem képzelõdés, sem a szív titkai.
<br>&nbsp;&nbsp;&nbsp;&nbsp;
Tudva tehát, hogy Isten nem hagy magából gúnyt ûzni (Gal 6, 7), járjunk törvényéhez és akaratához méltó módon. Hasonló módon a diakónusok is, mint Istennek és Krisztusnak, nem pedig embereknek szolgái, legyenek feddhetetlenek az õ igaz színe elõtt. Ne legyenek rágalmazók, kétféle módon beszélõk, zsugoriak, hanem legyenek magukat mindenben megtartóztatók, irgalmasok, igyekvõk, Urunk igazsága szerint járók, hiszen õ mindenkinek szolgája lett. Ha e világon el nyerjük az õ tetszését, az a másvilágon is a miénk lesz, mint ahogy megígérte, hogy feltámaszt minket a halálból; továbbá, ha méltó módon élünk, vele együtt fogunk uralkodni is (vö. Róm 5, 17), amint hisszük.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Fil 4, 8. 9</font></div>
<br><b><font color="#FF0000">V.</font>
Ami igaz, tisztességes, igazságos, kedves, <font color="#FF0000">*</font> 
Ami erényes és magasztos, arra irányuljanak gondolataitok!</b>
<br><b><font color="#FF0000">F.</font>
Amit tanultatok és elfogadtok, azt váltsátok tettekre, s veletek lesz a béke Istene. <font color="#FF0000">*</font> 
Ami erényes és magasztos, arra irányuljanak gondolataitok!</b>
<!--{END:OCR26POc_CIT2}-->

KEDD
<!--{BEGIN:OCR26UTc_CIT1}-->
<p>
<b>Szent Pál apostolnak a filippiekhez írt levelébõl</b>
<div align=right><font color="#FF0000">1, 27 – 2, 11</font></div>
<div align=center><i><font color="#FF0000">Buzdítás Krisztus követésére</font></i></div>
<b>
<p>&nbsp;&nbsp;&nbsp;&nbsp;
Testvéreim! Éljetek Krisztus (Jézus) evangéliumához méltóan, így akár elmegyek, és látlak titeket, akár távol maradok, azt hallhatom rólatok, hogy egy szívvel, egy lélekkel munkálkodtok az evangéliumi hitért, s az ellenfelektõl egyáltalán nem ijedtek meg. Ez lesz számukra a kárhozatnak, számotokra meg az üdvösségnek Istentõl adott bizonyítéka. Nektek az a kegyelem jutott, hogy ne csak higgyetek Krisztusban, hanem szenvedjetek is érte. Hiszen ugyanazt a harcot kell megvívnotok, amit nálam láttatok, és amirõl most hallotok.
<br>&nbsp;&nbsp;&nbsp;&nbsp;
Ha ér valamit a Krisztusban adott buzdítás, a szeretetbõl fakadó intelem, a lelki közösség, a bensõség és együttérzés, akkor tegyétek teljessé örömömet azzal, hogy egyetértetek, ugyanúgy szerettek, és közös lelkesedéssel ugyanarra törekesztek. Semmit se tegyetek vetélkedésbõl vagy hiú dicsõségvágyból. Inkább mindenki alázatosan a másikat tartsa magánál kiválóbbnak. Senki ne keresse csak a maga javát, hanem a másét is.
<br>&nbsp;&nbsp;&nbsp;&nbsp;
Ugyanazt a lelkületet ápoljátok magatokban, amely Krisztus Jézusban volt. Õ isteni mivoltában, Istennel való egyenlõségét nem tartotta olyan dolognak, amelyhez mint zsákmányhoz ragaszkodjék, hanem szolgai alakot öltve kiüresítette önmagát, az emberekhez lett hasonló, külsejében olyan volt, mint egy ember. Megalázta önmagát, engedelmes lett a halálig, mégpedig a kereszthalálig.
<br>&nbsp;&nbsp;&nbsp;&nbsp;
Ezért Isten felmagasztalta õt, és olyan nevet adott neki, amely fölségesebb minden névnél, hogy Jézus nevére hajoljon meg minden térd a mennyben, a földön és az alvilágban, és minden nyelv hirdesse az Atyaisten dicsõségére, hogy Jézus Krisztus az Úr.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">1 Pét 2, 24; Zsid 2, 14; vö. 12, 1</font></div>
<br><b><font color="#FF0000">V.</font>
Krisztus vétkeinket fölvitte a keresztfára, hogy meghaljunk a bûnöknek, s az igazságnak éljünk. <font color="#FF0000">*</font> 
Hogy halálával legyõzze azt, aki a halálon uralkodott, tudniillik a sátánt. </b>
<br><b><font color="#FF0000">F.</font>
Hitünk szerzõje a rá váró öröm helyett elszenvedte a keresztet. <font color="#FF0000">*</font> 
Hogy halálával legyõzze azt, aki a halálon uralkodott, tudniillik a sátánt. </b>
<!--{END:OCR26UTc_CIT1}-->
<!--{BEGIN:OCR26UTc_CIT2}-->
<p>
<b>Szent Polikárp püspök és vértanúnak a filippiekhez írt levelébõl</b>
<div align=center><font color="#FF0000">(Nn. 6, 1 – 8, 2: Funk 1, 273-275)</font></div>
<p>
<div align=center><i><font color="#FF0000">Krisztus élete példa számunkra</font></i></div>
<b>
<p>&nbsp;&nbsp;&nbsp;&nbsp;
A presbiterek legyenek készségesen könyörülök, irgalmas szívûek mindenkivel szemben. A tévelygõket vezessék a jó útra, látogassanak meg minden beteget, és ne hagyják figyelmen kívül az özvegyeket, az árvákat vagy a szegényeket, hanem Isten és az emberek elõtt legyen mindig gondjuk a jóra (vö. Róm 12, 17). Vessék el maguktól a haragtartást, a személyválogatást, a hamis ítéletet, tartsák magukat távol minden kapzsiságtól. Ne adjanak gyorsan hitelt a vádaknak, és ne legyenek túl szigorúak az ítélkezésben, tudva azt, hogy mindnyájan esendõk vagyunk.
<br>&nbsp;&nbsp;&nbsp;&nbsp;
Ha tehát azért imádkozunk, hogy Isten bocsásson meg nekünk, mi is bocsássunk meg egymásnak. Az Úr, a mi Istenünk szeme elõtt vagyunk, és mindnyájan Krisztus ítélõszéke elé jutunk, hogy számot adjunk magunkról (vö. Róm 14, 10. 12). Úgy szolgáljunk tehát neki félelemmel és teljes tisztelettel, ahogy õ parancsolta, valamint apostolai, akik nekünk az evangéliumot hirdették, és a próféták, akik megjövendölték Urunk eljövetelét. Kövessük nagy gonddal a jót, kerüljük a botrányt, a hamis testvéreket és azokat, akik az Úr nevét színlelve viselik, akik az üres lelkû embereket tévedésbe ejtik.
<br>&nbsp;&nbsp;&nbsp;&nbsp;
Mindaz, aki nem vallja, hogy Jézus Krisztus testben jött el, az antikrisztus (vö. 2 Jn 7). Aki nem vallja a kereszt vértanúságát, az a gonosztól van. Aki Isten szavát saját vágyai szerint csavarja, és azt mondja: nincs feltámadás, sem ítélet, az ilyen a sátán elsõszülöttje. Ezért hát hagyjuk el sokak üres beszédét és téves tanításait; térjünk vissza ahhoz a tanításhoz, amelyet kezdetben kaptunk. Imádságban virrasszunk (vö. Mt 26, 41), tartsunk ki a böjtölésben, és könyörögve kérjük a mindent látó Istent, hogy ne engedjen minket kísértésbe esnünk (Mt 6, 13), mert amint az Úr mondta: A lélek ugyan készséges, a test azonban erõtlen (Mt 26, 41).
<br>&nbsp;&nbsp;&nbsp;&nbsp;
Maradjunk meg tehát szüntelenül szilárd reményünkben és igaz voltunk zálogában, Jézus Krisztusban, aki vétkeinket saját testében fölvitte a keresztfára, bûnt nem követett el, hamisság nem volt szájában (1 Pét 2, 24. 22). Krisztus mindent elszenvedett értünk, hogy mi benne élhessünk. Kövessük õt a béketûrésben, és ha az õ nevéért kell valamit szenvednünk, dicsõséget hozunk rá. Erre adott nekünk példát önmaga, és mi ezt hisszük.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Róm 12, 17; 2 Kor 6, 3; ApCsel 24,15. 16</font></div>
<br><b><font color="#FF0000">V.</font>
Törekedjetek arra, ami jó nemcsak Isten, hanem minden ember szemében. Senkinek sem okozunk semmiféle botrányt, <font color="#FF0000">*</font> 
Hogy ne becsmérelhessék szolgálatunkat.</b>
<br><b><font color="#FF0000">F.</font>
Istenbe vetett bizalommal törekszem, hogy lelkiismeretem mindig tiszta legyen Isten és az emberek elõtt. <font color="#FF0000">*</font> 
Hogy ne becsmérelhessék szolgálatunkat.</b>
<!--{END:OCR26UTc_CIT2}-->

SZERDA
<!--{BEGIN:OCR26STRc_CIT1}-->
<p>
<b>Szent Pál apostolnak a filippiekhez írt levelébõl</b>
<div align=right><font color="#FF0000">2, 12-30</font></div>
<div align=center><i><font color="#FF0000">Munkáljátok üdvösségeteket!</font></i></div>
<b>
<p>&nbsp;&nbsp;&nbsp;&nbsp;
Kedveseim, ti mindig engedelmesek voltatok, félve-remegve munkáljátok hát üdvösségeteket, nemcsak amikor köztetek vagyok, hanem sokkal inkább most, hogy távol kell lennem. Hiszen Isten maga ébreszti bennetek a szándékot, s hajtja végre a tettet tetszésének megfelelõen.
<br>&nbsp;&nbsp;&nbsp;&nbsp;
Zúgolódás és huzavona nélkül tegyetek meg mindent, hogy kifogástalanok és tiszták legyetek, Istennek ártatlan gyermekei a gonosz és romlott nemzedékben, amelyben úgy kell ragyognotok, mint a csillagoknak a mindenségben. Ragaszkodjatok az életet tápláló tanításhoz, hogy Krisztus Jézus napján dicsõségemre váljatok. Akkor nem futottam hiába, és nem fáradtam fölöslegesen. Sõt, ha hitetek szent szolgálatáért áldozatként véremet ontják is, örülök, együtt örülök mindnyájatokkal. Örüljetek hát ti is, örüljetek velem!
<br>&nbsp;&nbsp;&nbsp;&nbsp;
Remélem Urunk, Jézusban, hogy nemsokára elküldhetem Timóteust, és megnyugodhatom, hallva hogylétetekrõl. Nincs senkim ugyanis, aki annyira hozzám hasonló lelkületû volna, s oly õszintén szívén viselné ügyeteket. A többiek mind a maguk javát keresik, nem Krisztus Jézusét.
<br>&nbsp;&nbsp;&nbsp;&nbsp;
Róla azonban tudjátok, mennyire megbízható, hiszen, mint a gyermek apja mellett, úgy szolgált mellettem az evangélium ügyében. Remélem tehát, hogy elküldhetem, mihelyt megtudom, hogyan áll az ügyem. Sõt, bízom az Úrban, hogy nemsokára magam is indulhatok hozzátok.
<br>&nbsp;&nbsp;&nbsp;&nbsp;
Addig is szükségesnek tartom, hogy visszaküldjem hozzátok Epafroditusz testvéremet, munka- és küzdõtársamat, akit ti küldtetek, hogy szükségemben szolgálatomra legyen. Nagyon vágyott már utánatok, és nyugtalankodott, hogy betegségérõl értesültetek. Valóban halálos beteg volt, de Isten megkönyörült rajta. Nemcsak rajta, hanem rajtam is, hogy bánatra bánat ne érjen. Igyekszem hamarosan útnak indítani, hogy viszontlátva újra örüljetek neki, s nekem se kelljen szomorkodnom. Fogadjátok nagy örömmel az Úrban, és becsüljétek meg az ilyen embert. Hiszen Krisztus ügyéért került közel a halálhoz, az életét kockáztatta, hogy a nekem tett szolgálattal pótolja, amit ti nem tehettek.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">2 Pét 1, 10. 11; Ef 5, 8. 11</font></div>
<br><b><font color="#FF0000">V.</font>
Törekedjetek rá, hogy hivatásotokat és kiválasztottságotokat tetteitekkel megpecsételjétek! <font color="#FF0000">*</font> 
Így lesz ugyanis könnyû számotokra a bemenetel Urunknak és Megváltónknak, Jézus Krisztusnak örök országába.</b>
<br><b><font color="#FF0000">F.</font>
Éljetek úgy, mint a világosság fiai: Ne legyen részetek a sötétség meddõ tetteiben! <font color="#FF0000">*</font> 
Így lesz ugyanis könnyû számotokra a bemenetel Urunknak és Megváltónknak, Jézus Krisztusnak örök országába.</b>
<!--{END:OCR26STRc_CIT1}-->
<!--{BEGIN:OCR26STRc_CIT2}-->
<p>
<b>Szent Polikárp püspök és vértanúnak a filippiekhez írt levelébõl</b>
<div align=center><font color="#FF0000">(Nn. 9, 1 – 11, 4: Funk 1, 275-279)</font></div>
<p>
<div align=center><i><font color="#FF0000">Éljünk hitben és igazságosságban!</font></i></div>
<b>
<p>&nbsp;&nbsp;&nbsp;&nbsp;
Kérlek mindnyájatokat, fogadjátok meg az igaz szót, és gyakoroljátok magatokat minden béketûrésben. Ezt saját szemetekkel láthattátok Szent Ignácban, Zoszimuszban és Rúfuszban, de másokban is, akik közületek valók voltak, de fõképpen magában Pálban és a többi apostolban. Legyetek meggyõzõdve, hogy mindezek nem hiába versenyeztek (vö. Fil 2, 16), hanem hitben és igazságban éltek, és az õket megilletõ helyet foglalták el az Úrnál, akinek kínhalálában is követõi voltak. Nem ezt a világot szerették (vö. 1 Jn 2, 15), hanem õt, aki értünk meghalt, és akit miattunk Isten feltámasztott.
<br>&nbsp;&nbsp;&nbsp;&nbsp;
Ez legyen a ti álláspontotok is, és kövessétek az Úr példáját; legyetek szilárdak és megingathatatlanok a hitben, szeressétek a testvéri közösséget, szeressétek egymást, legyetek egyek az igazságban; egymás iránt tanúsítsátok az Úr szelídségét, senkit meg ne vessetek! Ha jót tehettek, el ne mulasszátok, mert az alamizsna megment a haláltól (Tób 12, 9). Kölcsönösen fogadjatok szót egymásnak, éljetek szép életet a pogányok között, hogy jótetteitek alapján (1 Pét 2, 12) dicséretet érdemeljetek, és miattatok ne érje káromlás az Urat. Jaj annak, aki miatt Isten nevét káromolják! (vö. Róm 2, 24). Tanítsatok mindenkit józanságra, mint ahogyan magatok is így éltek.
<br>&nbsp;&nbsp;&nbsp;&nbsp;
Nagyon elszomorított Válensz esete, aki egykor presbiter volt köztetek, de nem becsülte meg a tisztséget, amelybe emeltétek. Ezért intelek benneteket, kerüljétek a fösvénységet, legyetek tiszták és igazmondók! Tartózkodjatok minden rossztól! Ha valaki önmagán nem tud uralkodni, hogy fog erre másokat tanítani? Aki nem kerüli a zsugoriságot, az bálványimádással is beszennyezi magát; olyannak fog számítani, mint a pogányok, akik nem ismerik az Úr ítéletét. Nem tudjátok-e, hogy a szentek ítélkeznek majd a világ fölött (vö. 1 Kor 6, 2), amint azt Szent Pál is tanítja?
<br>&nbsp;&nbsp;&nbsp;&nbsp;
Én eddig semmi ilyet nem tudtam vagy hallottam rólatok. Szent Pál köztetek mûködött, és levelének elején dicsért benneteket. Veletek dicsekedett minden egyházban, mint olyanokkal, akik elsõnek ismerték meg Istent. Mi, szmirnaiak akkor még nem ismertük õt.
<br>&nbsp;&nbsp;&nbsp;&nbsp;
Nagyon aggódom, testvéreim, Válenszért és feleségéért; bárcsak adna nekik Isten igazi bûnbánatot! Legyetek hát ti is józanok ebben az ügyben, és ne tekintsétek az ilyeneket ellenségnek (vö. 2 Tessz 3, 15), hanem mint beteg tagokat és tévelygõket, hívjátok õket vissza, hogy az egész test üdvözüljön. Ha így tesztek, ez magatoknak is épülésére szolgál.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Fil 2, 12-13; Jn 15, 5</font></div>
<br><b><font color="#FF0000">V.</font>
Félve-remegve munkáljátok üdvösségeteket, <font color="#FF0000">*</font> 
Hiszen Isten maga ébreszti bennetek a szándékot, s hajtja végre a tettet tetszésének megfelelõen.</b>
<br><b><font color="#FF0000">F.</font>
Nélkülem semmit sem tehettek, mondja az Úr. <font color="#FF0000">*</font> 
Hiszen Isten maga ébreszti bennetek a szándékot, s hajtja végre a tettet tetszésének megfelelõen.</b>
<!--{END:OCR26STRc_CIT2}-->

CSÜTÖRTÖK
<!--{BEGIN:OCR26STVc_CIT1}-->
<p>
<b>Szent Pál apostolnak a filippiekhez írt levelébõl</b>
<div align=right><font color="#FF0000">3, 1-16</font></div>
<div align=center><i><font color="#FF0000">Pál példája</font></i></div>
<b>
<p>&nbsp;&nbsp;&nbsp;&nbsp;
Testvéreim, örüljetek az Úrban. Nekem nincs terhemre, hogy ugyanazt írjam nektek, titeket pedig megerõsít. „Óvakodjatok a kutyáktól, óvakodjatok a kontár munkásoktól, óvakodjatok a megcsonkítottaktól.” A körülmetéltek ugyanis mi vagyunk, akik lélekben szolgálunk Istennek, akik Krisztus Jézusban dicsekszünk, s nem a testben bízunk, bár magam a testben is bizakodhatnék.
<br>&nbsp;&nbsp;&nbsp;&nbsp;
Ha más úgy gondolja, hogy bizakodhat a testben, én még inkább. Nyolcadnapra körülmetéltek, Izrael népébõl, Benjamin törzsébõl származom, zsidó vagyok a zsidók közül. A törvény megtartásában farizeus, az Egyház üldözésében szenvedélyes, a törvény szerinti jámborságban feddhetetlen voltam.
<br>&nbsp;&nbsp;&nbsp;&nbsp;
Ám amit akkor elõnynek tartottam, azt Krisztusért hátránynak tekintem. Sõt Uramnak, Krisztus Jézusnak fönséges ismeretéhez mérten mindent hátránynak tartok. Érte mindent elvetettem, sõt szemétnek tekintettem, csak hogy Krisztust elnyerhessem, és hozzá tartozzam. Hiszen nem a törvény útján váltam igazzá, hanem a Jézus Krisztusba vetett hit révén. Isten ugyanis a hit által tett igazzá, hogy megismerjem õt és feltámadásának erejét, de a szenvedésben is vállaljam vele a közösséget, így hozzá hasonulok a halálban, hogy ezáltal eljussak a halálból a feltámadásra is.
<br>&nbsp;&nbsp;&nbsp;&nbsp;
Nem mintha már elértem volna vagy már célba értem volna, de futok utána, hogy magamhoz ragadjam, ahogy Krisztus is magával ragadott engem. Testvérek, nem gondolom, hogy máris magamhoz ragadtam, de azt igen, hogy elfelejtem, ami mögöttem van, és nekilendülök annak, ami elõttem van. Futok a kitûzött cél felé, az égi hivatás jutalmáért, amelyre Isten meghívott Jézus Krisztusban.
<br>&nbsp;&nbsp;&nbsp;&nbsp;
Mi, tökéletesek gondolkodjunk így! Ha valamiben még másképpen éreztek, Isten majd megvilágosít benneteket, de amit már elértünk, abban tartsunk ki.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Fil 3, 8. 10; Róm 6, 8</font></div>
<br><b><font color="#FF0000">V.</font>
Mindent szemétnek tekintettem, csak hogy Krisztust elnyerhessem, <font color="#FF0000">*</font> 
Hogy megismerjem õt és feltámadásának erejét, de a szenvedésben is vállaljam vele a közösséget.</b>
<br><b><font color="#FF0000">F.</font>
Ha Krisztussal meghaltunk, hisszük, hogy Krisztussal együtt élünk is. <font color="#FF0000">*</font> 
Hogy megismerjem õt és feltámadásának erejét, de a szenvedésben is vállaljam vele a közösséget.</b>
<!--{END:OCR26STVc_CIT1}-->
<!--{BEGIN:OCR26STVc_CIT2}-->
<p>
<b>Szent Polikárp püspök és vértanúnak a filippiekhez írt levelébõl</b>
<div align=center><font color="#FF0000">(Nn. 12, 1 – 14; Funk 1, 279-283)</font></div>
<p>
<div align=center><i><font color="#FF0000">Építsen benneteket Krisztus hitben és igazságban!</font></i></div>
<b>
<p>&nbsp;&nbsp;&nbsp;&nbsp;
Bízom abban, hogy jól ismeritek a szent Iratokat, és semmi sem kerülte el figyelmeteket. Nekem szinte már nem is maradt mit mondanom, csak ismételnem, amit ezek a szent Iratok mondanak: Ha elfog is benneteket az indulat, ne vétkezzetek! A nap ne nyugodjék le haragotok fölött! (Ef 4, 26). Boldog, aki gondol erre; én hiszem, hogy ti is ilyenek vagytok.
<br>&nbsp;&nbsp;&nbsp;&nbsp;
Isten, a mi Urunknak, Jézus Krisztusnak Atyja és maga az örök Fõpap, Jézus Krisztus, az Isten Fia, erõsítsen meg benneteket a hitben, az igazságban és minden szelídségben; harag nélkül, béketûrésben, kitartásban, a bajok elviselésében és tisztaságban adjon nektek — és veletek együtt nekünk is — helyet és részt szentjei között mindazokkal együtt, akik az ég alatt vannak, és hinni fognak a mi Urunkban, Jézus Krisztusban és Atyjában, aki feltámasztotta õt a halálból (vö. ApCsel 2, 32).
<br>&nbsp;&nbsp;&nbsp;&nbsp;
Imádkozzatok minden hívõért, imádkozzatok a királyokért, a hatalmon levõkért, a fejedelmekért; azokért is, akik üldöznek és gyûlölnek titeket, a kereszt ellenségeiért, hogy gyümölcsözõ életetek nyilvánvaló legyen mindenben, és Jézusban tökéletesek legyetek.
<br>&nbsp;&nbsp;&nbsp;&nbsp;
Megírtátok nekem, ti is és Ignác is, hogy ha valaki Szíriába indulna, vigye magával leveleteket. Ha alkalom adódik, megteszem akár én magam, akár valaki más, akit nevetekben küldök majd.
<br>&nbsp;&nbsp;&nbsp;&nbsp;
Ignác leveleit és a nálunk levõ egyéb leveleket természetesen elküldjük hozzátok kívánságtok szerint. E leveleket a miénkhez csatoljuk; nagy hasznotok lesz belõlük, mert hit, béketûrés és a mi Urunkra vonatkozó mindennemû épületes dolog a tartalmuk. Ha valami biztosat megtudtok Ignácról és társairól, jelezzétek!
<br>&nbsp;&nbsp;&nbsp;&nbsp;
Ezeket a sorokat Kreszcensz által írom nektek, akit eddig is ajánlottam, és most is szeretetetekbe ajánlok. Minthogy feddhetetlenül élt köztünk, hiszem, hogy köztetek is így lesz. Nõvérét is jóindulatotokba ajánlom, ha megérkezik hozzátok.
<br>&nbsp;&nbsp;&nbsp;&nbsp;
A mi Urunkban, Jézus Krisztusban éljetek baj nélkül, és az õ kegyelme legyen mindnyájatokkal! Ámen.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Zsid 13, 20. 21; 2 Mak 1, 3</font></div>
<br><b><font color="#FF0000">V.</font>
A békesség Istene tegyen készségessé titeket minden jóra, hogy teljesítsétek akaratát. <font color="#FF0000">*</font> 
Munkálja bennetek Jézus Krisztus által mindazt, ami kedves elõtte!</b>
<br><b><font color="#FF0000">F.</font>
Adjon mindnyájatoknak õt félõ, akaratát teljesítõ szívet! <font color="#FF0000">*</font> 
Munkálja bennetek Jézus Krisztus által mindazt, ami kedves elõtte!</b>
<!--{END:OCR26STVc_CIT2}-->

PÉNTEK
<!--{BEGIN:OCR26PIc_CIT1}-->
<p>
<b>Szent Pál apostolnak a filippiekhez írt levelébõl</b>
<div align=right><font color="#FF0000">3, 17 – 4, 9</font></div>
<div align=center><i><font color="#FF0000">Álljatok helyt az Úrban!</font></i></div>
<b>
<p>&nbsp;&nbsp;&nbsp;&nbsp;
Testvérek, kövessétek a példámat mindnyájan! Nézzétek azokat, akik úgy élnek, ahogy példámon látjátok. Hiszen — mint már többször mondtam, most meg könnyek közt mondom — sokan úgy élnek, mint Krisztus keresztjének ellenségei. Végük a pusztulás, istenük a hasuk, azzal dicsekszenek, ami gyalázatukra válik, s eszüket földi dolgokon járatják. A mi hazánk azonban a mennyben van. Onnan várjuk az Üdvözítõt is, Urunkat, Jézus Krisztust. Õ azzal az erõvel, amellyel mindent hatalma alá vethet, átalakítja gyarló testünket, és hasonlóvá teszi megdicsõült testéhez.
<br>&nbsp;&nbsp;&nbsp;&nbsp;
Ezért, szívbõl szeretett testvéreim, örömöm és koronám: így álljatok helyt az Úrban, szeretteim!
<br>&nbsp;&nbsp;&nbsp;&nbsp;
Evodiát és Szintihét nagyon kérem, értsenek egyet az Úrban. Téged is kérlek, igaz munkatársam, légy segítségükre azoknak, akik velem együtt fáradtak az evangélium hirdetésében, Kelemennel és a többi munkatársammal együtt, akiknek neve föl van jegyezve az élet könyvében.
<br>&nbsp;&nbsp;&nbsp;&nbsp;
Örüljetek az Úrban szüntelenül! Újra csak azt mondom, örüljetek. Jóságos emberségeteket ismerje meg mindenki! Az Úr közel van. Ne aggódjatok semmi miatt, hanem minden imádságotokban és könyörgésetekben terjesszétek kéréseteket az Úr elé, hálaadásotokkal együtt. Akkor Isten békéje, amely minden értelmet meghalad, megõrzi szíveteket és értelmeteket Krisztus Jézusban.
<br>&nbsp;&nbsp;&nbsp;&nbsp;
Egyébként, testvéreim, arra irányuljanak gondolataitok, ami igaz, tisztességes, igazságos, ami ártatlan, kedves, dicséretre méltó, ami erényes és magasztos. Amit tanultatok és elfogadtatok, amit hallottatok és példámon láttatok, azt váltsátok tettekre, s veletek lesz a béke Istene.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Ef 4, 17; 1 Tessz 5, 15-18</font></div>
<br><b><font color="#FF0000">V.</font>
Figyelmeztetlek titeket az Úrban, ne éljetek úgy, mint a pogányok, akik hiúságokon járatják az eszüket, hanem törekedjetek mindig jót tenni egymással és mindenkivel, <font color="#FF0000">*</font> 
Mert Isten ezt kívánja mindnyájatoktól Krisztus Jézusban.</b>
<br><b><font color="#FF0000">F.</font>
Legyetek derûsek, imádkozzatok szüntelenül, adjatok hálát mindenért. <font color="#FF0000">*</font> 
Mert Isten ezt kívánja mindnyájatoktól Krisztus Jézusban.</b>
<!--{END:OCR26PIc_CIT1}-->
<!--{BEGIN:OCR26PIc_CIT2}-->
<p>
<b>Szent Ambrus püspöknek A filippiekhez írt levélrõl szóló értekezésébõl</b>
<div align=center><font color="#FF0000">(PLS 1, 617-618)</font></div>
<p>
<div align=center><i><font color="#FF0000">Örüljetek az Úrban szüntelenül!</font></i></div>
<b>
<p>&nbsp;&nbsp;&nbsp;&nbsp;
Szeretett Testvéreim! Az isteni jóság lelkünk üdvösségére, az örök boldogság örömére hív minket, amint a mai olvasmányban az Apostol szavából is hallottátok: Õrüljetek az Úrban szüntelenül! (Fil 4, 4). A világ örömei az örök kárhozat felé tartanak; az Úr akarata szerinti örömök azonban az örökkévaló öröm felé vezetik a bennük állhatatos embereket. Ezért mondja az Apostol: Újra csak azt mondom: örüljetek! (Fil 4, 4).
<br>&nbsp;&nbsp;&nbsp;&nbsp;
Arra buzdít, hogy egyre növekedjék örömünk Istenben és parancsainak megtartásában; mert minél inkább törekszünk ebben a világban megtartani Urunk és Istenünk törvényeit, annál boldogabbak leszünk majd az eljövendõ életben, és annál nagyobb dicsõségben részesülünk Isten színe elõtt.
<br>&nbsp;&nbsp;&nbsp;&nbsp;
Jóságos emberségeteket ismerje meg mindenki! (Fil 4, 5), azaz szent életetek ne csak Isten elõtt legyen ismeretes, hanem legyetek a jóság és a józanság példaképei a veletek együtt élõ emberek számára is, és kedves legyen emlékezetetek Isten és az emberek elõtt.
<br>&nbsp;&nbsp;&nbsp;&nbsp;
Az Úr közel van; ne aggódjatok semmi miatt! (Fil 4, 5-6). Az Úr mindig közel van azokhoz, akik igazságban, igaz hitben, erõs reményben és tökéletes szeretetben hívják õt segítségül, õ ugyanis tudja, hogy mire van szükségetek, még mielõtt kértétek volna tõle, és készséges arra, hogy hûséges szolgáinak bármikor és bármiben segítségére siessen. Ezért a ránk szakadó bajokban nem kell nagyon aggódnunk, hiszen tudnunk kell, hogy Isten, a mi oltalmazónk, egészen közel áll mellettünk a Szentírás e szavai szerint: A töredelmes szívûekbez közel van az Úr, és szabadulást hoz a megtört lelkûeknek. Tengernyi csapás hull az igazakra, de mindezekbõl kiszabadítja az Úr õket (Zsolt 33, 19-20). Ha mi arra törekszünk, hogy teljesítsük és megtartsuk mindazt, amit nekünk parancsolt, akkor õ sem késlekedik, hogy megadja nekünk, amit megígért.
<br>&nbsp;&nbsp;&nbsp;&nbsp;
Minden imádságotokban és könyörgésetekben terjesszétek kéréseteket az Isten elé (Fil 4, 6), nehogy megpróbáltatásainkat esetleg zúgolódva és szomorkodva viseljük, ami távol legyen tõlünk, hanem türelemmel és jókedvvel, hálát adva az Istennek mindig mindenért (Ef 5, 20).
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Zsolt 39, 3-4</font></div>
<br><b><font color="#FF0000">V.</font>
Sziklára állított engem az Úr, azután lábamba erõt öntött. <font color="#FF0000">*</font> 
Új dalt adott a számba.</b>
<br><b><font color="#FF0000">F.</font>
Meghallgatta jajszavamat, és kivont a sírgödörbõl. <font color="#FF0000">*</font> 
Új dalt adott a számba.</b>
<!--{END:OCR26PIc_CIT2}-->

SZOMBAT
<!--{BEGIN:OCR26SOc_CIT1}-->
<p>
<b>Szent Pál apostolnak a filippiekhez írt levelébõl</b>
<div align=right><font color="#FF0000">4, 10-23</font></div>
<div align=center><i><font color="#FF0000">A filippiek bõkezûsége Pál iránt</font></i></div>
<b>
<p>&nbsp;&nbsp;&nbsp;&nbsp; 
Testvéreim! Nagyon megörültem az Úrban, hogy ismét lehetõségetek nyílt a rólam való gondoskodásra. Azelõtt is gondoltatok rá, de nem volt rá módotok. Nem a nélkülözés mondatja ezt velem, hiszen megtanultam, hogy megelégedjem azzal, amim van. Tudok nélkülözni, de tudok bõségben is élni. Mindig mindenhez hozzászoktam: ahhoz, hogy jóllakjam és éhezzem, hogy bõvelkedjem és nélkülözzem. Mindent elviselek abban, aki erõt ad. Mégis jól tettétek, hogy szükségemben segítségemre voltatok.
<br>&nbsp;&nbsp;&nbsp;&nbsp;
Ti is tudjátok, filippiek, hogy az evangélium hirdetésének kezdetén, amikor Macedóniából elindultam, nem volt egyetlen egyházközség sem, amely velem az adás és viszonzás kapcsolatában állt volna, csak ti. Már Tesszalonikába ismetelten küldtetek, amire szükségem volt. Nem az adomány a fontos nekem, hanem inkább a gyümölcse, amelyet majd bõségesen javatokra írnak.
<br>&nbsp;&nbsp;&nbsp;&nbsp;
Megvan mindenem, mégpedig bõségesen. Bõven el vagyok látva, amióta Epafroditusztól átvettem küldeményeteket, mint kellemes illatú, Istennek tetszõ áldozatot. Az én Istenem — gazdagsága szerint — dicsõségében ellát majd benneteket Jézus Krisztus által mindennel, amire szükségetek van. Istennek, a mi Atyánknak legyen dicsõség örökkön-örökké! Ámen.
<br>&nbsp;&nbsp;&nbsp;&nbsp;
Köszöntsetek minden szentet Jézus Krisztusban! Köszöntenek titeket az itteni testvérek. Köszönt titeket valamennyi szent, fõképp a császár házából valók. Urunk, Jézus Krisztus kegyelme legyen lelketekkel! (Ámen.)
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Fil 4, 12-13; 2 Kor 12, 10</font></div>
<br><b><font color="#FF0000">V.</font>
Tudok nélkülözni, de tudok bõségben is élni, hozzászoktam, hogy jóllakjam és éhezzem, hogy bõvelkedjem és nélkülözzem. <font color="#FF0000">*</font> 
Mindent elviselek abban, aki erõt ad.</b>
<br><b><font color="#FF0000">F.</font>
Kedvem telik a Krisztusért való gyöngeségben és szorongattatásban. <font color="#FF0000">*</font> 
Mindent elviselek abban, aki erõt ad.</b>
<!--{END:OCR26SOc_CIT1}-->
<!--{BEGIN:OCR26SOc_CIT2}-->
<p>
<b>Nyssai Szent Gergelynek „A keresztény nevelés” címû könyvébõl</b>
<div align=center><font color="#FF0000">(PG 46, 295-298)</font></div>
<p>
<div align=center><i><font color="#FF0000">Vívd meg a hit jó harcát!</font></i></div>
<b>
<p>&nbsp;&nbsp;&nbsp;&nbsp;
Mindenki, aki Krisztusban van, új teremtmény, a régi megszûnt (2 Kor 5, 17). Az Apostol azt nevezi új teremtménynek, akinek tiszta, bûntelen és minden gonoszságtól, becstelenségtõl és gyalázattól mentes szívében ott lakik a Szentlélek. Amikor ugyanis az ember lelke mélyén megutálta a bûnt, és minden erejével az erények gyakorlására törekszik, és így megváltoztatva életét, befogadja lelkébe a Szentlélek kegyelmét, akkor válik egészen új, megújított és eredeti állapotába visszaállított teremtménnyé, íme, hallgasd csak az Apostolt: El a régi kovásszal, hogy új tésztává legyetek (1 Kor 5, 7). És ezt is: Ünnepeljünk tehát, de ne a régi kovásszal, hanem a tisztaság és igazság kovásztalan kenyerével (1 Kor 5, 8). Mindez erre az említett új teremtményre vonatkozik.
<br>&nbsp;&nbsp;&nbsp;&nbsp;
Minthogy a kísértõ sok cselt szõ lelkünk ellen, és emberi természetünk valóban gyöngébb, semhogy mindig gyõzelmet tudjon aratni felette, sürgeti az Apostol, hogy öltsuk fel a mennyei fegyvereket. Ezt írja: Öltsétek magatokra a megigazulás páncélját; sarunak meg a készséget viseljétek a békesség evangéliumának hirdetésére, csatoljátok derekatokra az igazság övét, így készüljetek föl! (Ef 6, 14). Látod-e, hogy az Apostol az üdvözülésnek milyen sok módját tárja eléd? Ezek mind egy úton és egy cél felé vezetnek. Ezeken az utakon, az Isten parancsainak ösvényén járunk életünkben. Másutt szintén az Apostol írja: Fussuk meg kitartással az elõttünk levõ pályát, és emeljük tekintetünket a hit szerzõjére és bevégzõjére, Jézusra! (Zsid 12, 1-2).
<br>&nbsp;&nbsp;&nbsp;&nbsp;
Aki a jelen világ kincseit megveti, és minden evilági dicsõséget megtagad, annak meg a saját életét is meg kell tagadnia. Az az ember tagadja meg a saját életét, aki a maga akaratát sohasem keresi, hanem csak Isten akaratát, és hozzá szabja életét; továbbá semmit sem tekint magáénak, hanem csak a közös javakat használja. Így ugyanis készségesebb lesz elöljárói parancsát vidám lélekkel és örvendezõ reménnyel Krisztus szolgájaként teljesíteni. Ezt akarja maga az Úr is, midõn így szól: Aki közületek elsõ és nagyobb akar lenni, legyen az utolsó és mindenkinek a szolgája (vö. Mk 9, 35).
<br>&nbsp;&nbsp;&nbsp;&nbsp;
Az embertársak szolgálatának teljesen ingyenesnek kell lennie, és olyannak, mintha kamatostul kellene a tartozást megfizetnünk. Illõ ugyanis, hogy az elöljárók vállalják magukra a munka nagyobb részét, és alázatosabbak legyenek a rájuk bízottaknál, õket szolgálva s nekik példát adva értük szenteljék életüket, hiszen akik az õ hûséges gondoskodásukra vannak bízva, azok Isten tulajdonai.
<br>&nbsp;&nbsp;&nbsp;&nbsp;
Az elöljáróknak úgy kell tehát gondoskodniuk testvéreikrõl, mint akik olyan kisgyermekeket tanítanak, akiket maguk a szüleik bíztak rájuk. Ha ilyen érzülettel lesztek egymáshoz, tanítottak és tanítók, ha az elõbbiek készségesen engedelmeskednek a parancsoknak és irányításoknak, az utóbbiak viszont örömest vezetik testvéreiket a tökéletességre, és megelõzik egymást a tiszteletadásban, akkor már itt a földön angyali életet éltek.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Gal 5, 13; 1 Kor 10, 32</font></div>
<br><b><font color="#FF0000">V.</font>
Meghívásotok szabadságra szólt, csak ne éljetek vissza a szabadsággal a test javára, <font color="#FF0000">*</font> 
Hanem szeretettel a Szentlélekben szolgáljatok egymásnak.</b>
<br><b><font color="#FF0000">F.</font>
Se zsidót, se pogányt, se az Isten egyházát ne botránkoztassátok meg. <font color="#FF0000">*</font> 
Hanem szeretettel a Szentlélekben szolgáljatok egymásnak.</b>
<!--{END:OCR26SOc_CIT2}-->
</body>
</html>
