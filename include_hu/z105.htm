<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>104. zsoltár – I.</title>
</head>
<body id="psalm">

<!--{BEGIN:ZALM105_I}-->
<div class="psalm-title">104. zsoltár</div>
<div class="psalm-subtitle">Az Úr hûséges marad ígéreteihez</div>
<div class="psalm-idea"><i>Az apostolok hirdetik a nemzeteknek, hogy eljövetelekor Isten milyen csodatetteket visz végbe</i> (Szt. Atanáz).</div>
<center><p><span class="red">I.</span></center>
<p>
Adjatok hálát az Úrnak, és hívjátok segítségül nevét, *<br/>
<span class="indent15"></span>hirdessétek nagy tetteit a nemzetek között.<br/>
Énekeljetek és zengjetek zsoltárt neki, *<br/>
<span class="indent15"></span>emlegessétek minden csodáját.<br/>
Dicsekedjetek szent nevével, *<br/>
<span class="indent15"></span>az Urat keresõ szívek örvendezzenek.<br/>
<br/>
Keressétek az Urat és hatalmas erejét, *<br/>
<span class="indent15"></span>keressétek arcát szüntelen. <br/>
Emlékezzetek csodatetteire, melyeket végbevitt, *<br/>
<span class="indent15"></span>és ajkáról elhangzó csodás döntéseire, <br/>
ti, Ábrahámnak, az õ szolgájának ivadékai, *<br/>
<span class="indent15"></span>választottjának, Jákobnak fiai.<br/>
<br/>
Õ az Úr, a mi Istenünk, *<br/>
<span class="indent15"></span>õ ítéli meg az egész földet.<br/>
Örökké emlékezik szövetségére, *<br/>
<span class="indent15"></span>ezernyi nemzedéknek adott igéjére: <br/>
az Ábrahámmal kötött szövetségre, *<br/>
<span class="indent15"></span>Izsáknak tett esküjére.<br/>
<br/>
Ezt hagyta végzésül Jákobnak, *<br/>
<span class="indent15"></span>és Izraelnek örök szövetségül, <br/>
Így szólt: „Kánaán földjét neked adom, *<br/>
<span class="indent15"></span>az lesz kimért örökrészed.”<br/>
Amikor még csekély számban voltak, *<br/>
<span class="indent15"></span>és kevesen éltek ott mint jövevények, <br/>
nemzettõl nemzetig vándoroltak, *<br/>
<span class="indent15"></span>egyik országtól a másik népig, <br/>
nem engedte, hogy bárki is elnyomja õket; *<br/>
<span class="indent15"></span>királyokat fenyített meg miattuk: <br/>
„Ne bántsátok fölkentjeimet, *<br/>
<span class="indent15"></span>prófétáimnak ne ártsatok!”</p>
<!--{END:ZALM105_I}-->

<!--{BEGIN:ZALM105_II}-->
<div class="psalm-title">II.</div>
<p>
Aztán az országra éhséget bocsátott, *<br/>
<span class="indent15"></span>és elpusztított minden falat kenyeret. <br/>
De elküldött elõttük egy férfit, *<br/>
<span class="indent15"></span>Józsefet, akit rabszolgának adtak el. <br/>
Lábát rabbilincsbe verték, *<br/>
<span class="indent15"></span>nyakát vasba szorították, <br/>
amíg be nem teljesedett, amit mondott, *<br/>
<span class="indent15"></span>és az Úr igéje igazolta õt.<br/>
<br/>
A király üzent, és feloldotta, *<br/>
<span class="indent15"></span>a népek fejedelme kiszabadította. <br/>
Házának urává tette õt, *<br/>
<span class="indent15"></span>egész vagyonának intézõjévé,<br/>
hogy tetszése szerint vezesse népe nagyjait, *<br/>
<span class="indent15"></span>és bölcsességre tanítsa véneit.</p>
<!--{END:ZALM105_II}-->

<!--{BEGIN:ZALM105_III}-->
<div class="psalm-title">III.</div>
<p>
Akkor költözött Egyiptomba Izrael, *<br/>
<span class="indent15"></span>és Kám földjén Jákob így lett jövevény. <br/>
Az Úr itt nagyon megsokasította népét, *<br/>
<span class="indent15"></span>ellenségeinél erõsebbé tette. <br/>
De megfordította azok szívét, †<br/>
<span class="indent15"></span>így népét meggyûlölték, *<br/>
<span class="indent15"></span>és álnokul bántak szolgáival. <br/>
Akkor elküldte szolgáját, Mózest, *<br/>
<span class="indent15"></span>és Áront, akit kiválasztott. <br/>
Szavuk által csodás jeleket vitt végbe, *<br/>
<span class="indent15"></span>csodákat mûvelt Kám földjén.<br/>
<br/>
Sötétséget küldött, és éjt borított rájuk, *<br/>
<span class="indent15"></span>szavainak mégis ellenálltak. <br/>
Akkor a vizeiket vérré változtatta, *<br/>
<span class="indent15"></span>halaikat kipusztította. <br/>
Békák hemzsegtek földjükön, *<br/>
<span class="indent15"></span>még a fejedelmi palotákban is. <br/>
Szavára bögölyök rajzottak elõ, *<br/>
<span class="indent15"></span>és szúnyogok lepték el határukat. <br/>
Esõ helyett jégzivatart küldött rájuk, *<br/>
<span class="indent15"></span>és földjükre emésztõ tüzet. <br/>
Elverte szõlõjüket és fügefáikat, *<br/>
<span class="indent15"></span>határaikban a fákat összetörte.<br/>
<br/>
Szavára elõtûnt a sáska, *<br/>
<span class="indent15"></span>és megszámlálhatatlan sok rovar.<br/>
Országuk minden füvét lelegelték, *<br/>
<span class="indent15"></span>földjük minden termését felfalták. <br/>
Országukban minden elsõszülöttet megölt, *<br/>
<span class="indent15"></span>minden zsengéjét a férfinemnek.<br/>
<br/>
Kivezette õket arannyal, ezüsttel megrakottan, *<br/>
<span class="indent15"></span>és a törzsek között egy sem volt beteg.<br/>
Egyiptom ujjongott távozásukon, *<br/>
<span class="indent15"></span>mert rájuk nehezedett a tõlük való félelem.<br/>
Oltalmul felhõt borított rájuk, *<br/>
<span class="indent15"></span>és tüzet küldött, hogy világítson nekik éjjel.<br/>
<br/>
Kérésükre fürjek jöttek, *<br/>
<span class="indent15"></span>és jóllakatta õket mennyei kenyérrel. <br/>
Megnyitotta a sziklát, és ömlött a víz, *<br/>
<span class="indent15"></span>folyamok áradtak a sivatagban. <br/>
Mert szent ígéretérõl megemlékezett, *<br/>
<span class="indent15"></span>amelyet szolgájának, Ábrahámnak tett.<br/>
<br/>
Örvendezés között vezette ki népét, *<br/>
<span class="indent15"></span>és választottjait ujjongás között. <br/>
A nemzetek országait nekik adta, *<br/>
<span class="indent15"></span>a népek munkájának gyümölcsét õk örökölték, <br/>
hogy megtartsák törvényeit, *<br/>
<span class="indent15"></span>és teljesítsék parancsait.</p>
<!--{END:ZALM105_III}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>