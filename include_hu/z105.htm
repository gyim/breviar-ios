<html>
<head>
	<link rel="stylesheet" type="text/css" href="../breviar.css">
	<title>104. zsoltár – I.</title>
</head>
<body>

<!--{BEGIN:ZALM105_I}-->
<center><b><font color="#FF0000">104. zsoltár – I.</font></b><br>
<font color="#FF0000">Az Úr hûséges marad ígéreteihez</font></center>
<p><i>Az apostolok hirdetik a nemzeteknek, hogy eljövetelekor Isten milyen csodatetteket visz végbe</i> (Szt. Atanáz).</p>
<p><b><br>
Adjatok hálát az Úrnak, és hívjátok segítségül nevét, *<br>
&nbsp;&nbsp;&nbsp; hirdessétek nagy tetteit a nemzetek között.<br>
Énekeljetek és zengjetek zsoltárt neki, *<br>
&nbsp;&nbsp;&nbsp; emlegessétek minden csodáját.<br>
Dicsekedjetek szent nevével, *<br>
&nbsp;&nbsp;&nbsp; az Urat keresõ szívek örvendezzenek.<br>
<br>
Keressétek az Urat és hatalmas erejét, *<br>
&nbsp;&nbsp;&nbsp; keressétek arcát szüntelen. <br>
Emlékezzetek csodatetteire, melyeket végbevitt, *<br>
&nbsp;&nbsp;&nbsp; és ajkáról elhangzó csodás döntéseire, <br>
ti, Ábrahámnak, az õ szolgájának ivadékai,*<br>
&nbsp;&nbsp;&nbsp; választottjának, Jákobnak fiai.<br>
<br>
Õ az Úr, a mi Istenünk, *<br>
&nbsp;&nbsp;&nbsp; õ ítéli meg az egész földet.<br>
Örökké emlékezik szövetségére, *<br>
&nbsp;&nbsp;&nbsp; ezernyi nemzedéknek adott igéjére: <br>
az Ábrahámmal kötött szövetségre, *<br>
&nbsp;&nbsp;&nbsp; Izsáknak tett esküjére.<br>
<br>
Ezt hagyta végzésül Jákobnak, *<br>
&nbsp;&nbsp;&nbsp; és Izraelnek örök szövetségül, <br>
Így szólt: ?Kánaán földjét neked adom, *<br>
&nbsp;&nbsp;&nbsp; az lesz kimért örökrészed.?<br>
Amikor még csekély számban voltak, *<br>
&nbsp;&nbsp;&nbsp; és kevesen éltek ott mint jövevények, <br>
nemzettõl nemzetig vándoroltak, *<br>
&nbsp;&nbsp;&nbsp; egyik országtól a másik népig, <br>
nem engedte, hogy bárki is elnyomja õket; *<br>
&nbsp;&nbsp;&nbsp; királyokat fenyített meg miattuk: <br>
?Ne bántsátok fölkentjeimet, *<br>
&nbsp;&nbsp;&nbsp; prófétáimnak ne ártsatok!?</p></b>
<!--{END:ZALM105_I}-->

<!--{BEGIN:ZALM105_II}-->
<center><b><font color="#FF0000">104. zsoltár – II.</font></b><br>
<font color="#FF0000">Az Úr hûséges marad ígéreteihez</font></center>
<p><i>Az apostolok hirdetik a nemzeteknek, hogy eljövetelekor Isten milyen csodatetteket visz végbe</i> (Szt. Atanáz).</p>
<p><b><br>
Aztán az országra éhséget bocsátott, *<br>
&nbsp;&nbsp;&nbsp; és elpusztított minden falat kenyeret. <br>
De elküldött elõttük egy férfit, *<br>
&nbsp;&nbsp;&nbsp; Józsefet, akit rabszolgának adtak el. <br>
Lábát rabbilincsbe verték, *<br>
&nbsp;&nbsp;&nbsp; nyakát vasba szorították, <br>
amíg be nem teljesedett, amit mondott, *<br>
&nbsp;&nbsp;&nbsp; és az Úr igéje igazolta õt.<br>
<br>
A király üzent, és feloldotta, *<br>
&nbsp;&nbsp;&nbsp; a népek fejedelme kiszabadította. <br>
Házának urává tette õt,*<br>
&nbsp;&nbsp;&nbsp; egész vagyonának intézõjévé,<br>
hogy tetszése szerint vezesse népe nagyjait, *<br>
&nbsp;&nbsp;&nbsp; és bölcsességre tanítsa véneit.</p></b>
<!--{END:ZALM105_II}-->

<!--{BEGIN:ZALM105_II}-->
<center><b><font color="#FF0000">104. zsoltár – III.</font></b><br>
<font color="#FF0000">Az Úr hûséges marad ígéreteihez</font></center>
<p><i>Az apostolok hirdetik a nemzeteknek, hogy eljövetelekor Isten milyen csodatetteket visz végbe</i> (Szt. Atanáz).</p>
<p><b><br>
Akkor költözött Egyiptomba Izrael, *<br>
&nbsp;&nbsp;&nbsp; és Kám földjén Jákob így lett jövevény. <br>
Az Úr itt nagyon megsokasította népét, *<br>
&nbsp;&nbsp;&nbsp; ellenségeinél erõsebbé tette. <br>
De megfordította azok szívét, †<br>
&nbsp;&nbsp;&nbsp; így népét meggyûlölték, *<br>
&nbsp;&nbsp;&nbsp; és álnokul bántak szolgáival. <br>
Akkor elküldte szolgáját, Mózest,*<br>
&nbsp;&nbsp;&nbsp; és Áront, akit kiválasztott. <br>
Szavuk által csodás jeleket vitt végbe, *<br>
&nbsp;&nbsp;&nbsp; csodákat mûvelt Kám földjén.<br>
<br>
Sötétséget küldött, és éjt borított rájuk, *<br>
&nbsp;&nbsp;&nbsp; szavainak mégis ellenálltak. <br>
Akkor a vizeiket vérré változtatta,*<br>
&nbsp;&nbsp;&nbsp; halaikat kipusztította. <br>
Békák hemzsegtek földjükön, *<br>
&nbsp;&nbsp;&nbsp; még a fejedelmi palotákban is. <br>
Szavára bögölyök rajzottak elõ, *<br>
&nbsp;&nbsp;&nbsp; és szúnyogok lepték el határukat. <br>
Esõ helyett jégzivatart küldött rájuk, *<br>
&nbsp;&nbsp;&nbsp; és földjükre emésztõ tüzet. <br>
Elverte szõlõjüket és fügefáikat, *<br>
&nbsp;&nbsp;&nbsp; határaikban a fákat összetörte.<br>
<br>
Szavára elõtûnt a sáska, *<br>
&nbsp;&nbsp;&nbsp; és megszámlálhatatlan sok rovar.<br>
Országuk minden füvét lelegelték, *<br>
&nbsp;&nbsp;&nbsp; földjük minden termését felfalták. <br>
Országukban minden elsõszülöttet megölt, *<br>
&nbsp;&nbsp;&nbsp; minden zsengéjét a férfinemnek.<br>
<br>
Kivezette õket arannyal, ezüsttel megrakottan, *<br>
&nbsp;&nbsp;&nbsp; és a törzsek között egy sem volt beteg.<br>
Egyiptom ujjongott távozásukon, *<br>
&nbsp;&nbsp;&nbsp; mert rájuk nehezedett a tõlük való félelem.<br>
Oltalmul felhõt borított rájuk, *<br>
&nbsp;&nbsp;&nbsp; és tüzet küldött, hogy világítson nekik éjjel.<br>
<br>
Kérésükre fürjek jöttek, *<br>
&nbsp;&nbsp;&nbsp; és jóllakatta õket mennyei kenyérrel. <br>
Megnyitotta a sziklát, és ömlött a víz, *<br>
&nbsp;&nbsp;&nbsp; folyamok áradtak a sivatagban. <br>
Mert szent ígéretérõl megemlékezett, *<br>
&nbsp;&nbsp;&nbsp; amelyet szolgájának, Ábrahámnak tett.<br>
<br>
Örvendezés között vezette ki népét, *<br>
&nbsp;&nbsp;&nbsp; és választottjait ujjongás között. <br>
A nemzetek országait nekik adta, *<br>
&nbsp;&nbsp;&nbsp; a népek munkájának gyümölcsét õk örökölték, <br>
hogy megtartsák törvényeit,*<br>
&nbsp;&nbsp;&nbsp; és teljesítsék parancsait.</p></b>
<!--{END:ZALM105_II}-->
<br>
<hr>
<center><font size=-1>© 1999-2010 <a href="mailto:videky@breviar.sk">Juraj Vidéky</a></font>
<font size=-1>© 2009-2010 <a href="mailto:eleklaszlo@freemail.hu">László Elek</a></font></center>
</p></b>
</body>
</html>
