<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 31. HÉT</title>
</head>
<body>

<center><b> ÉVKÖZI IDÕ</b>
<p><b>31. HÉT</b></center>
<center>
<p>OLVASMÁNYOS IMAÓRA</center>

VASÁRNAP
<!--{BEGIN:OCR31NEc_CIT1}-->
<p>
<b>Kezdõdik a Makkabeusok elsõ könyve</b>
<div align="right" class="red">1, 1-25</div>
<div align="center" class="redit">A hellénisták gyõzelme és büszkesége</div>
<b>
<p>&nbsp;&nbsp;&nbsp;&nbsp;
Miután Macedóniai Fülöp fia, Sándor kivonult Chettiimbõl, és legyõzte a perzsák és médek királyát, Dáriust, helyette elõször Hellászon uralkodott királyként. Sok hadjáratot vezetett, erõdöket foglalt el, és királyokat küldött halálba. Egészen a föld határáig elõrenyomult, és sok néptõl szedett adót. Az egész föld elnémult elõtte. Erre szíve elbizakodottá vált, és gõggel telt el. Hatalmas sereget gyûjtött, s uralomra tett szert országok, népek és fejedelmek fölött, úgyhogy sorra adófizetõi lettek. De aztán ágynak esett, és tudatára ébredt, hogy meg kell halnia. Maga elé idézte legfõbb embereit, akik vele nõttek fel ifjúkoruktól fogva, és még életében felosztotta köztük birodalmát. Sándor tizenkét esztendei uralkodás után meghalt.
<br/>&nbsp;&nbsp;&nbsp;&nbsp;
Szolgái vették át az uralmat, ki-ki a maga részén. Halála után mindannyian föltették a diadémot, s utánuk fiaik is, sok éven át. Rengeteg bajt hoztak a földre.
<br/>&nbsp;&nbsp;&nbsp;&nbsp;
Istentelen sarj fakadt belõlük, Antiochusz Epifánesz, Antiochusz királynak az egyik fia. Túsz volt Rómában, s a görög hatalom 137. esztendejében jutott uralomra. Azokban a napokban hitehagyottak támadtak Izraelben. Sokak fejét telebeszélték javaslatukkal: „Menjünk, és kössünk szövetséget a körülöttünk élõ népekkel. Mert amióta elkülönültünk tõlük, rengeteg baj ér bennünket.” Ez a javaslat tetszésre talált. A népbõl néhányan készek voltak rá, hogy elmenjenek a királyhoz. Ez felhatalmazta õket, hogy pogány szokásokat vezessenek be. Pogány szokás szerint testgyakorló iskolát létesítettek Jeruzsálemben, újra növesztették elõbõrüket, és elpártoltak a szent szövetségtõl. Szövetségre léptek a pogányokkal, s arra adták magukat, hogy vétkezzenek.
<br/>&nbsp;&nbsp;&nbsp;&nbsp;
Amikor Antiochusz megszilárdította a birodalmat, arra gondolt, hogy Egyiptomra is kiterjeszti hatalmát, hogy így mindkét országon uralkodjék. Hatalmas sereggel, harci szekereikkel, elefántokkal és nagy hajóhaddal Egyiptomba vonult. Háborút indított Egyiptom királya, Ptolemeusz ellen. Ptolemeusz megfutamodott elõle, és elmenekült, de sokan áldozatul estek. Meghódította Egyiptom megerõsített városait, és kifosztotta Egyiptom földjét.
<br/>&nbsp;&nbsp;&nbsp;&nbsp;
Miután Egyiptomot leigázta, Antiochusz 143-ban visszatért, és hatalmas sereggel Izrael és Jeruzsálem ellen vonult. Gõggel eltelve behatolt a szentélybe, elvitte az illatáldozat bemutatására szolgáló arany oltárt, valamint a mécstartót az összes fölszereléssel együtt, továbbá az áldozati kenyér asztalát, az áldozati edényeket, tálakat, az arany füstölõket, a kárpitot, a koronákat és a templom homlokzatáról az arany díszeket; mind leszedte õket. Elrabolta az aranyat, ezüstöt, valamint a drága fölszereléseket; elhurcolta a rejtett kincseket, amikre rátalált. Mindent összeszedett, és visszatért országába. De elõbb vérfürdõt rendezett, és fennhéjázó beszédeket tartott.
</b>
<p><span class="redsmall">VÁLASZOS ÉNEK</span>
<div align="right" class="red">2 Mak 7, 33; Zsid 12, 11</div>
<br/><b><span class="red">V.</span>
Ha haragszik is ránk egy kis ideig fenyítésül és büntetésképpen az élõ Isten, <span class="red">*</span> 
Egyszer újra megkönyörül majd szolgáin az Úr.</b>
<br/><b><span class="red">F.</span>
Most minden fenyítés inkább szomorúságot okoz, késõbb azonban a megigazulás gyümölcsét termi. <span class="red">*</span> 
Egyszer újra megkönyörül majd szolgáin az Úr.</b>
<!--{END:OCR31NEc_CIT1}-->
<!--{BEGIN:OCR31NEc_CIT2}-->
<p>
<b>A II. vatikáni zsinat Gaudium et spes kezdetû, az Egyház és a mai világ viszonyáról szóló lelkipásztori konstitúciójából</b>
<div align="center" class="red">(N. 78)</div>
<p>
<div align="center" class="redit">A béke megvalósítása.</div>
<b>
<p>&nbsp;&nbsp;&nbsp;&nbsp;
A béke nem egyszerûen az, hogy nincsen háború. Nem merõben az ellentétes erõk puszta egyensúlyának állapota. Nem valósíthatja meg önkényuralom. A békét helyesen és szabatosan az igazságosság mûvének (Iz 32, 17) kell mondanunk. Annak a rendnek a gyümölcse, amelyet a társadalom számára Alapítója, az Isten gondolt el, és a mind tökéletesebb igazságosságra szomjazó embereknek kell megvalósítaniuk. Mert az emberiség közjavát elsõdlegesen és magában véve örök törvény szabályozza ugyan, de az idõk folyamán szüntelenül változnak a közjó közvetlen feltételei, és így a béke sincs egyszer s mindenkorra bebiztosítva, hanem folytonosan építeni kell. Ezenfelül ingatag az emberi akarat, és megsebezte a bûn, ezért a béke fenntartása minden egyes embertõl megköveteli azt, hogy állhatatosan uralkodjék szenvedélyein, a közhatalomtól pedig azt, hogy éberen õrködjék.
<br/>&nbsp;&nbsp;&nbsp;&nbsp;
Még ez sem elég. A békét a földön elérni csak akkor lehet, ha biztosítva van minden, ami a személyt megilleti, és ha az emberek bizalommal és önként bocsátják egymás rendelkezésére lelki és szellemi kincseiket. A béke felépítéséhez feltétlenül szükséges még a szilárd akarat, amely tiszteletben tartja a másikat s az idegen népeket meg azok méltóságát, és szüntelenül élõ valósággá teszi a testvériséget, így nézve, a béke a szeretetnek is a gyümölcse, azé a szereteté, amely nem nézi, hogy mit nem kíván már az igazságosság. A földi béke, az embertestvér szeretetének gyümölcse, mása és eredménye Krisztus békéjének, amely az Atyaistenbõl árad ki. A testet öltött Fiú, a béke fejedelme ugyanis kereszthalála által maga békített ki minden embert Istennel, és egy népben és egy testben állítva helyre valamennyiük egységét, a saját testében ölte meg a gyûlöletet; feltámadásának dicsõségében pedig a szeretet Lelkét árasztotta szét az emberek szívébe.
<br/>&nbsp;&nbsp;&nbsp;&nbsp;
Éppen ezért minden kereszténynek szól a sürgetõ felhívás, hogy szeretetben cselekedve az igazságot (Ef 4, 15), fogjanak össze minden igazán békeszeretõ emberrel, és együtt esdjék ki és valósítsák meg a békét.
<br/>&nbsp;&nbsp;&nbsp;&nbsp;
Ugyanebben a szellemben, csak dicsérni tudjuk azokat, akik a jogaikért folytatott küzdelemben lemondanak az erõszakos cselekményekrõl, és a védelemnek azokhoz az eszközeihez folyamodnak, amelyek rendelkezésére állanak a gyengébbnek is; feltéve, ha ez mások vagy a közösség jogainak és kötelezettségeinek sérelme nélkül történhet.
</b>
<p><span class="redsmall">VÁLASZOS ÉNEK</span>
<div align="right" class="red">Vö. 1 Krón 29, 11-12; 2 Mak 1, 24</div>
<br/><b><span class="red">V.</span>
Tied, Uram, az ország és a hatalom, te minden nemzet fölött állsz. <span class="red">*</span> 
Adj békét napjainkban!</b>
<br/><b><span class="red">F.</span>
Istenünk, mindenek Teremtõje, Félelmetes és Hatalmas, Igazságos és Könyörületes. <span class="red">*</span> 
Adj békét napjainkban!</b>
<!--{END:OCR31NEc_CIT2}-->

HÉTFÕ
<!--{BEGIN:OCR31POc_CIT1}-->
<p>
<b>A Makkabeusok elsõ könyvébõl</b>
<div align="right" class="red">1, 43-67</div>
<div align="center" class="redit">Antiochusz zsidóüldözése</div>
<b>
<p>&nbsp;&nbsp;&nbsp;&nbsp;
Azokban a napokban Antiochusz király rendeletet bocsátott ki egész birodalmában: mindnyájan alkossanak egy népet, és hagyjanak fel szokásaikkal. A népek mind engedelmeskedtek a király parancsának. Sõt még Izrael fiai közül is soknak megtetszettek ezek a szertartások, így áldozatot mutattak be a bálványoknak, és megszegték a szombatot. A király írásos utasításokat küldött Jeruzsálembe megbízottaival és Júda városaiba, hogy alkalmazkodjanak az idegen szokásokhoz, a templomban hagyjanak fel az égõ-, a véres- és az italáldozattal, szegjék meg a szombatot és az ünnepeket.
<br/>&nbsp;&nbsp;&nbsp;&nbsp;
Szentségtelenítsék meg a szentélyt és a szent dolgokat. Ugyanakkor emeljenek oltárokat, templomokat és kápolnákat a bálványoknak, áldozzanak sertéseket és más tisztátalan állatokat, hagyják fiaikat körülmetéletlenül, és szennyezzék be magukat mindenféle tisztátalan és szörnyû dologgal. Felejtsék el a törvényt, és tekintsék érvénytelennek a parancsokat. Annak, aki nem tett eleget a király parancsának, meg kellett halnia. Ilyen utasításokat adott az egész birodalomban, és felügyelõket rendelt a nép fölé. Júda városainak megparancsolta — városról városra —, hogy mutassanak be áldozatot.
<br/>&nbsp;&nbsp;&nbsp;&nbsp;
A népbõl sokan csatlakoztak hozzájuk, mind, akik elpártoltak a törvénytõl. Gonoszságot követtek el az országban, és arra kényszerítették Izraelt, hogy mindenféle zugba rejtõzzék.
<br/>&nbsp;&nbsp;&nbsp;&nbsp;
A 145. esztendõ Kiszleu hónapjának tizenötödik napján a király az égõáldozat oltárán szörnyû pusztítást rendezett, és Izrael helységeiben mindenfelé oltárokat emeltek. A házak kapuiban és a tereken tömjént áldoztak. A törvénykönyveket, ha fölfedezték, széttépték, és tûzbe vetették. Ha valakinél megtalálták a szövetség könyvét, vagy ha valaki szem elõtt tartotta a törvényt, a királyi rendelet értelmében halálra ítélték.
<br/>&nbsp;&nbsp;&nbsp;&nbsp;
Ilyen rendelkezésekkel léptek fel Izrael ellen, mindazok ellen, akiket hónapról hónapra tetten értek a városokban. A hónap huszonötödik napján áldozatot mutattak be azon az oltáron, amely az égõáldozatok oltára helyén állt. Azokat az asszonyokat, akik körülmetéltették gyermekeiket, megölték a parancs szerint, gyermekeiket a nyakukba akasztották, ugyanúgy hozzátartozóikat, és azokat is halálba küldtek, akik a körülmetélést végezték.
<br/>&nbsp;&nbsp;&nbsp;&nbsp;
De Izrael fiai közül sokan állhatatosak maradtak, és kitartottak a mellett az elhatározásuk mellett, hogy semmi tisztátalant nem élveznek. Inkább meghalnak, semmint étellel tisztátalanná tegyék magukat, és megszegjék a szent szövetséget, így vállalták a halált. Súlyosan ránehezedett Izraelre a szörnyû harag.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Dán 9, 18; ApCsel 4, 29</div>
<br/><b><span class="red">V.</span>
Nyisd ki a szemed, és lásd meg elhagyatottságunkat: körülvettek a nemzetek, hogy bosszút álljanak rajtunk. <span class="red">*</span> 
Te, Uram, nyújtsd ki kezedet, és szabadíts meg minket.</b>
<br/><b><span class="red">F.</span>
Most, Uram, tekints fenyegetõzéseikre, és add meg szolgáidnak, hogy teljesen nyíltan hirdessék szavadat. <span class="red">*</span> 
Te, Uram, nyújtsd ki kezedet, és szabadíts meg minket.</b>
<!--{END:OCR31POc_CIT1}-->

<!--{BEGIN:OCR31POc_CIT2}-->
<p>
<b>A II. vatikáni zsinat Gaudium et spes kezdetû, az Egyház és a mai világ viszonyáról szóló lelkipásztori konstitúciójából</b>
<div align="center" class="red">(Nn. 82-83)</div>
<p>
<div align="center" class="redit">Új, békét óhajtó szellemet keli a lelkekben kialakítani</div>
<b>
<p>&nbsp;&nbsp;&nbsp;&nbsp;
Ne higgyék kortársaink, hogy elég néhány ember erõfeszítése, nekik maguknak pedig vágyaik fékezésével nem kell törõdniük. A közvéleménytõl és a tömegek érzelmeitõl ugyanis igen-igen függnek a nemzetek vezetõi, akik elvégre saját népük javának kezesei, és egyben a világ javainak munkálói. Hasztalan fáradoznak újra meg újra a béke építésén mindaddig, amíg az ellenségeskedés, megvetés, bizalmatlanság érzése, faji gyûlölködés meg az ideológiák merevsége megosztja, sõt szembefordítja egymással az embereket. Fontos és sürgõs tehát átnevelni az emberek gondolkodását, új szellemmel áthatni a közvéleményt.
<br/>&nbsp;&nbsp;&nbsp;&nbsp;
A nevelõk, fõleg az ifjúság nevelõi és a közvélemény irányítói tekintsék súlyos kötelességüknek, hogy az új, békét szeretõ szellemet mindenkibe beleplántálják. Mert szükséges, hogy mindannyian megváltoztassuk érzésvilágunkat, hogy szemünk kezdje látni az egész földkerekséget és azokat a teendõket is, amelyeket együtt tudunk végrehajtani az emberiség jobb sorsa érdekében.
<br/>&nbsp;&nbsp;&nbsp;&nbsp;
Ne legyünk csalfa reménység áldozatai: ha félre nem teszünk minden ellenségeskedést és gyûlölséget, ha nem jönnek létre szilárd és becsületes egyezmények a jövõ egyetemes békéjének biztosítására, akkor a máris súlyos válságban élõ emberiségen csodálatos tudománya sem segít, és megérheti azt a gyászos órát, amelyikben már megtapasztalhatja a békét, de csak a halál szörnyû békéjét. Igen, Krisztus Egyháza így beszél, hiszen körülveszik a jelen idõk szorongatásai. Szilárd reményét azonban nem adja fel. Újra meg újra készen áll, hogy — akár alkalmas, akár alkalmatlan — odakiáltsa korunknak az Apostol üzenetét: Most van itt az alkalmas idõ, hogy megváltozzanak a szívek; most van itt az üdvösség napja (vö. 2 Kor 6, 2).
<br/>&nbsp;&nbsp;&nbsp;&nbsp;
A béke építése mindenekelõtt azt követeli, hogy gyökerestül irtsák ki az ellentétek okait, elsõsorban az igazságtalanságokat, amelyek végül is háborúra vezetnek. Az okok jelentõs hányada ered kirívó gazdasági egyenlõtlenségekbõl, valamint szükséges orvoslásuk késedelmébõl. Soknak forrása viszont az uralomvágy és a másik személyiségének semmibevevése. Ha még mélyebbre nézünk, ott látjuk az irigységet, bizalmatlanságot, kevélységet és a többi önzõ szenvedélyt. Az ember nem képes elviselni a társadalmi rendezetlenséget; ennek kövétkeztében még akkor is szüntelenül mérgezik a világot a viszályok és erõszakosságok, amikor nem dúl háború.
<br/>&nbsp;&nbsp;&nbsp;&nbsp;
Ráadásul ugyanezek a bajok a nemzetek kapcsolataiban is jelentkeznek; ezért feltétlenül szükséges, hogy e bajok leküzdésére vagy megelõzésére s a zabolátlan erõszakosságok megfékezésére jobban és szilárdabban mûködjenek együtt a nemzetközi intézmények, tevékenységüket pedig hangolják össze. Ugyanakkor lankadatlanul szorgalmazni kell olyan szervezetek létesítését, amelyek a békét szolgálják.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Sir 23, 2; Iz 49, 8; 37, 35; Zsolt 121, 7; 33, 15</div>
<br/><b><span class="red">V.</span>
A bölcsesség fenyítõ botját adtam a szívedbe, mondja az Úr; <span class="red">*</span> 
És meghallgatlak, hogy megoltalmazzam ezt a várost, és békesség legyen napjaidban.</b>
<br/><b><span class="red">F.</span>
Fordulj el a rossztól, és tedd meg a jót, keresd a békét, és járj annak útján. <span class="red">*</span> 
És meghallgatlak, hogy megoltalmazzam ezt a várost, és békesség legyen napjaidban.</b>
<!--{END:OCR31POc_CIT2}-->

KEDD
<!--{BEGIN:OCR31UTc_CIT1}-->
<p>
<b>A Makkabeusok elsõ könyvébõl</b>
<div align="right" class="red">2, 1. 15-28. 42-50. 65-70</div>
<div align="center" class="redit">Mattatiás felkelése és halála</div>
<b>
<p>&nbsp;&nbsp;&nbsp;&nbsp;
Azokban a napokban lépett fel Mattatiás, János fia és Simeon unokája. Joarib fiai közül való pap volt Jeruzsálemben, de Modinban élt.
<br/>&nbsp;&nbsp;&nbsp;&nbsp;
A király tisztviselõi, akiknek elpártolásra kellett kényszeríteniük õket, Módin városába értek, hogy áldozati ünnepet rendezzenek. Izraelbõl sokan átpártoltak hozzájuk. Mattatiás és fiai azonban összefogtak. Erre a király tisztviselõi elkezdték, és így beszéltek Mattatiáshoz: „Te tekintélyes és másokra is hatással levõ vezetõ ember vagy ebben a városban, s fiaid, rokonaid támogatnak. Lépj hát elsõként elõ, és teljesítsd a király parancsát, amint minden nép tette, és ahogy Júda férfiai és a Jeruzsálemben maradottak is tették. Akkor fiaiddal együtt a király barátai közé számítasz. Megjutalmaznak arannyal, ezüsttel és sok-sok ajándékkal, fiaiddal egyetemben.”
<br/>&nbsp;&nbsp;&nbsp;&nbsp;
Mattatiás válaszolt, és kemény hangon ezt mondta: „Ha a király hatalma alá tartozó minden nép hallgat is rá, s mindenki elhagyja is atyái hitét, és eleget tesz is utasításainak, én, a fiaim és a testvéreim atyáink szövetségéhez hûen fogunk élni. Távol legyen tõlünk, hogy a törvénytõl és a parancsoktól eltérjünk! Nem engedelmeskedünk a király rendeletének, és nem térünk el hitünktõl sem jobbra, sem balra.”
<br/>&nbsp;&nbsp;&nbsp;&nbsp;
Alighogy ezt kijelentette, Júda fiai közül az egyik elõlépett, hogy mindenki szeme láttára áldozatot mutasson be a király parancsa szerint a modini oltáron. Ennek láttán Mattatiás fölindult, a legbenseje is beleremegett. Szent harag töltötte el, nekiesett, és leütötte az oltárnál. A király tisztviselõjét is megölte, aki áldozatbemutatásra ösztökélte, majd lerombolta az oltárt. A törvényért szállt síkra, mint egykor Pinchász tette, Szalu fia, Zimri ellenében. Azután Mattatiás hangosan felszólította a várost: „Akiben még van buzgalom a törvény iránt, és hûségesen kitart a szövetség mellett, az kövessen!” A fiaival együtt a hegyekbe menekült. Mindenét otthagyta a városban.
<br/>&nbsp;&nbsp;&nbsp;&nbsp;
Akkoriban csatlakozott hozzájuk egy asszideus csoport: izraeli bátor férfiak, törvényhez hû emberek. Azok is mind hozzájuk szegõdtek, akik a szorongattatások elõl menekültek. Erõsítésül szolgáltak nekik, így összeverõdött egy sereg, és lesújtottak haragjukban a bûnösökre, és neheztelésükben a hitehagyottakra. Akik megmaradtak, a pogányokhoz menekültek.
<br/>&nbsp;&nbsp;&nbsp;&nbsp;
Mattatiás és követõi körbejártak, és lerombolták az oltárokat. Erõszakkal körülmetélték a még körülmetéletlen gyerekeket, akiket Izrael földjén találtak. Üldözték a felfuvalkodottakat, és vállalkozásuk sikerrel járt. Így megvédtek a törvényt a pogányok és a király támadásaival szemben, és megakadályozták a bûnösök gyõzelmét.
<br/>&nbsp;&nbsp;&nbsp;&nbsp;
Amikor Mattatiás napjai végükhöz közeledtek, így szólt fiaihoz: „Most gõg és gyalázat uralkodik, a pusztulás és az ádáz harag ideje van itt. Gyermekeim, harcoljatok hát a törvényért, adjátok oda életeteket atyáitok szövetségéért!
<br/>&nbsp;&nbsp;&nbsp;&nbsp;
Nézzétek testvéreteket, Simont! Én tudom, hogy okos ember. Engedelmeskedjetek hát neki mindig! Õ legyen az atyátok! Júdás, a Makkabeus tele erõvel ifjúkora óta. Õ legyen ezért seregetek vezére! Gyûljetek köré mindannyian, akik szem elõtt tartjátok a törvényt, és álljatok szörnyû bosszút népetekért! Fizessetek vissza a pogányoknak, és igazodjatok a törvény elõírásaihoz!”
<br/>&nbsp;&nbsp;&nbsp;&nbsp;
Aztán megáldotta õket, és megtért atyáihoz. A 146. esztendõben halt meg; Modinban atyái sírboltjába temették. Egész Izrael siratta mélységes gyászban.
</b>
<p><span class="redsmall">VÁLASZOS ÉNEK</span>
<div align="right" class="red">1 Mak 2, 51. 64</div>
<br/><b><span class="red">V.</span>
Emlékezzetek atyáink tetteire, amelyeket a maguk idejében véghezvittek. <span class="red">*</span> 
Akkor nagy híretek lesz, s nevetek örökre fennmarad.</b>
<br/><b><span class="red">F.</span>
Gyermekeim, legyetek férfiak, és tartsatok ki a törvényben, mert így juttok dicsõségre. <span class="red">*</span> 
Akkor nagy híretek lesz, s nevetek örökre fennmarad.</b>
<!--{END:OCR31UTc_CIT1}-->
<!--{BEGIN:OCR31UTc_CIT2}-->
<p>
<b>A II. vatikáni zsinat Gaudium et spes kezdetû, az Egyház és a mai világ viszonyáról szóló lelkipásztori konstitúciójából</b>
<div align="center" class="red">(Nn. 88-90)</div>
<p>
<div align="center" class="redit">A keresztények feladata a béke építésében</div>
<b>
<p>&nbsp;&nbsp;&nbsp;&nbsp;
Krisztus hívei készségesen és szívvel-lélekkel mûködjenek közre a nemzetközi rend felépítésében, õszintén tisztelve a szabadságjogokat és a testvéri barátságot. Dolgozzanak annál is inkább, mert a világ nagyobbik része még mindig akkora ínséget lát, hogy Krisztus a szegényekben szinte kiáltva sürgeti tanítványainál a szeretetet. Ne legyen többé az emberek botránya, hogy amíg néhány nemzet a javak özönében bõvelkedik, és bizony polgáraik többségét a keresztény név ékesíti, addig mások az élethez szükséges javakat is nélkülözik, és éhínség, betegség meg mindenféle baj gyötri õket. A szegénység és a szeretet szelleme Krisztus Egyházának dicsõsége és tanúbizonysága.
<br/>&nbsp;&nbsp;&nbsp;&nbsp;
Dicsérni és támogatni kell tehát azokat a keresztényeket, kiváltképp ha fiatalok, akik személyesen sietnek az idegen emberek és népek segítségére. Mi több, Isten egész népe köteles szóval és példával elöl járó püspökeivel az élen, erejéhez képest enyhíteni a jelen idõk nyomorúságait. Ezt pedig ne csupán a feleslegébõl tegye, hanem még a szükségesekbõl is, az Egyház õsi hagyományainak megfelelõen.
<br/>&nbsp;&nbsp;&nbsp;&nbsp;
A segélyek összegyûjtésének és szétosztásának módját felesleges merev és egyöntetû rendszerhez kötni. Csak jól szervezzék meg mind egyházmegyei és nemzeti, mind pedig világviszonylatban, és ahol csak célszerûnek látszik, kapcsolódjék össze a katolikusok tevékenysége többi keresztény testvérünkével. A szeretet szelleme nem tiltja, hanem éppen nagyon is sürgeti, hogy elõrelátó és rendezett legyen a szociális és karitatív munka. Ez okból szükséges, hogy akik a fejlõdésben levõ nemzetek szolgálatára vállalkoztak, kapjanak kellõ kiképzést alkalmas intézményektõl.
<br/>&nbsp;&nbsp;&nbsp;&nbsp;
Az Egyháznak tehát mindenképpen jelen kell lennie magában a nemzeteket átfogó közösségben is, hogy támogassa és ösztönözze az együttmûködést az emberek között. Legyen jelen mind hivatalos intézményei útján, mind pedig valamennyi kereszténynek odaadó, õszinte munkálkodása révén, amelyet csupán a mindenkinek tett szolgálat vágya sugall.
<br/>&nbsp;&nbsp;&nbsp;&nbsp;
Mindez biztosabban elérhetõ, ha emberi és keresztényi felelõsségük tudatában maguk a hívek igyekeznek erõsíteni a maguk környezetében a nemzetközi szervezetekkel való készséges együttmûködés eszméjét. Az ifjúság vallási és állampolgári nevelésében külön is fordítsanak gondot erre.
<br/>&nbsp;&nbsp;&nbsp;&nbsp;
Kívánatos végül, hogy a katolikusok a nemzeteket átfogó közösségben a reájuk háruló feladat kellõ teljesítése érdekében iparkodjanak odaadóan és bátran együttmûködni különvált testvéreikkel, akik velük együtt vallják az evangéliumi szeretetet, és minden más emberrel is, aki igazi békére szomjazik.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Hab 3, 3; Lev 26, 1. 6. 9</div>
<br/><b><span class="red">V.</span>
Íme, Dél felõl jövök, <span class="red">*</span> 
Én, az Úr, a ti Istenetek, és meglátogatlak benneteket békében.</b>
<br/><b><span class="red">F.</span>
Felétek fordulok, naggyá teszlek és megsokasítlak benneteket, s megtartom veletek kötött szövetségemet. <span class="red">*</span> 
Én, az Úr, a ti Istenetek, és meglátogatlak benneteket békében.</b>
<!--{END:OCR31UTc_CIT2}-->

SZERDA
<!--{BEGIN:OCR31STRc_CIT1}-->
<p>
<b>A Makkabeusok elsõ könyvébõl</b>
<div align="right" class="red">3, 1-26</div>
<div align="center" class="redit">Makkabeus Júdás</div>
<b>
<p>&nbsp;&nbsp;&nbsp;&nbsp;
Azokban a napokban Mattatiás helyébe fia, a Makkabeusnak nevezett Júdás lépett. Mind támogatták a testvérei és atyjának hívei. Örömmel harcba szálltak Izraelért.
<br/>&nbsp;&nbsp;&nbsp;&nbsp;
Hírt szerzett népének messze földön. A páncélt óriásként viselte, felöltötte fegyverzetét, úgy szállt harcba, oltalmazva kardjával a tábort. Tetteiben oroszlánhoz volt hasonló, zsákmányért bömbölõ oroszlánhoz. Felkutatta a hitehagyottakat, üldözte õket, tûzbe vetette népe szorongatóit. A bûnösök reszkettek elõtte félelmükben, remegtek mind a gonosztevõk, így a szabadítás sikerrel járt. Bajt hozott sok királyra, Jákob örült tetteinek. Örökre áldott marad emlékezete. Végigvonult Jákob városain, kiirtotta belõlük a gonoszokat, és elfordította a haragot Izraelrõl. Hírneve elért a föld határáig, és maga köré gyûjtötte, akik szétszóródtak.
<br/>&nbsp;&nbsp;&nbsp;&nbsp;
Apolloniusz pogány népeket és hatalmas szamariai sereget toborzott, hogy harcba szálljon Izraellel. Amikor Júdás ennek hírét vette, kivonult elé, legyõzte és megölte. Sokan halálos sebet kaptak, és meghaltak. A többiek elmenekültek. A zsákmányt összeszedték, Júdás megszerezte Apolloniusz kardját, és ezentúl mindig azzal harcolt. Amikor a szíriai sereg vezére, Szeron meghallotta, hogy Júdás embereket gyûjtött maga köré, egy hûségesekbõl álló csapatot, akik hadba vonultak vele, így szólt: „Nevet szerzek magamnak, s híres leszek az országban, ha Júdást és embereit, akik semmibe vették a király törvényét, megtámadom.” Kivonult hát egy második támadásra. Istentelenekbõl álló hatalmas sereg kísérte, hogy segítsen neki Izrael fiain bosszút állni.
<br/>&nbsp;&nbsp;&nbsp;&nbsp;
Amikor Bethoron lejtõi felé közeledett, Júdás kevés emberrel kivonult eléje. Amikor ezek meglátták a hatalmas sereget, így szóltak Júdáshoz: „Hogy vehetnénk fel a harcot ily kevesen ekkora túlerõvel? Ráadásul kimerültek vagyunk, hiszen ma még nem is ettünk.” „Kevesen is körülzárhatnak sokakat — felelte Júdás —, mert az égnek egyre megy, hogy sok vagy kevés által szerez-e szabadulást. A háborúban nem a sereg nagyságától függ a gyõzelem, hiszen a segítség az égbõl jön. Azok ott gõggel és istentelenséggel eltelve jönnek ránk, hogy asszonyainkkal és gyermekeinkkel egyetemben elhurcoljanak és kifosszanak bennünket. De mi harcba szállunk életünkért és törvényünkért. Isten maga fogja õket a szemünk láttára megsemmisíteni. Ne féljetek hát tõlük!”
<br/>&nbsp;&nbsp;&nbsp;&nbsp;
Alighogy befejezte, hirtelenül nekik rontottak. Megsemmisítették Szeront seregével együtt. Bethoron lejtõjétõl egészen a síkságig üldözték õket. Mintegy nyolcszáz ember elesett közülük, a többiek meg a filiszteusok földjére menekültek, így félelem fogta el õket Júdástól és testvéreitõl, rémület szállta meg körülöttük a népeket. Híre eljutott a királyig, és a nemzetek Júda harcairól beszéltek.
</b>
<p><span class="redsmall">VÁLASZOS ÉNEK</span>
<div align="right" class="red">1 Mak 3, 20. 22. 19. 21. 22</div>
<br/><b><span class="red">V.</span>
Gõggel és istentelenséggel eltelve jönnek ránk, ti azonban ne féljetek tõlük: <span class="red">*</span> 
Mert a háborúban nem a sereg nagyságától függ a gyõzelem, hanem a segítség az égbõl jön.</b>
<br/><b><span class="red">F.</span>
Mi harcba szállunk életünkért és törvényünkért. Isten maga fogja õket a szemünk láttára megsemmisíteni. <span class="red">*</span> 
Mert a háborúban nem a sereg nagyságától függ a gyõzelem, hanem a segítség az égbõl jön.</b>
<!--{END:OCR31STRc_CIT1}-->
<!--{BEGIN:OCR31STRc_CIT2}-->
<p>
<b>Jeruzsálemi Szent Cirill püspök hitmagyarázataiból</b>
<div align="center" class="red">(Cat. 5, De fide et symbolo, 10-11: PG 33, 518-519)</div>
<p>
<div align="center" class="redit">A hit minden emberi erõnél hatalmasabb</div>
<b>
<p>&nbsp;&nbsp;&nbsp;&nbsp;
A hitre egyetlen szavunk van, de a jelentése kétféle. A hit elsõ fajtája a hitigazságokkal kapcsolatos: azaz a lélek igenlõen elfogad és magáévá tesz valamit, és ez a léleknek üdvösségére szolgál az Úr szavai szerint: Aki hallja szavamat, és hisz annak, aki küldött, az örökké él; nem esik ítélet alá (Jn 5, 24). Ezek is az Úr szavai: Aki hisz a Fiúban, az nem esik ítélet alá, hanem már át is ment a halálból az életre (vö. Jn 5, 24).
<br/>&nbsp;&nbsp;&nbsp;&nbsp;
Milyen nagy az Isten szeretete az emberek iránt! Sok igaz ember hosszú éveken át él Istennek tetszõ életet. Amit ezek sok éven át tartó iparkodással Isten kedvére cselekedve elértek, azt neked most megadja Jézus egy rövidke idõ leforgása alatt. Ha ugyanis hiszed, hogy Jézus Krisztus az Úr, és hogy Isten feltámasztotta õt a halálból: üdvözülsz, és bekerülsz a paradicsomba; Jézus visz be oda, aki a gonosztevõt is bevitte. Ne kételkedj, hogy erre hatalma van! Aki ugyanis a Golgota szent hegyén üdvözítette azt a gonosztevõt, aki csak egyetlen óráig élt a hitben, az téged is üdvözíteni fog, ha hiszel benne.
<br/>&nbsp;&nbsp;&nbsp;&nbsp;
A hit másik fajtája az, amit Krisztustól kegyelmi támogatásként kapunk ajándékba. Az egyik ugyanis a bölcsesség adományát kapja a Lélektõl, a másik a tudás adományát ugyanattól a Lélektõl, a harmadik a hitet kapja ugyanabban a Lélekben, vagy pedig a gyógyítás adományát (1 Kor 12, 8).
<br/>&nbsp;&nbsp;&nbsp;&nbsp;
Ez a Szentlélek által kegyelmi ajándékként nyert hit tehát nemcsak abban áll, hogy hitigazsággal kapcsolatos, hanem abban is, hogy emberfeletti erõt is ad. Akiben megvan ez a hit, és azt mondja ennek a hegynek: Menj innét oda; akkor az odamegy (Mt 17, 20). Amikor valaki a hite sugallatára ezt kimondja, és valóban hiszi is, hogy ez megtörténik, és nem kételkedik szívében, akkor megkapja ezt az ajándékot.
<br/>&nbsp;&nbsp;&nbsp;&nbsp;
Errõl a hitrõl mondja a Szentírás: Ha csak akkora hitetek lesz is, mint a mustármag (Mt 17, 20). Mert amiként a mustármag méretére nézve bizony kicsi, de roppant erõ van benne, és kicsiny az a hely is, ahová elültetik, mégis nagy ágakat növeszt, és amikor megnõ, védelmet tud nyújtani a madaraknak, hasonlóképpen a hit is pillanatok alatt nagy dolgokat visz végbe a lélekben. A hit Istenrõl elmélkedik, és a lélek a hit világosságában az Istent szemléli, amennyire csak lehetséges. Bejárja ez a hit a nagy mindenséget, és még a világ vége elõtt tanúja már az ítéletnek és a megígért bérek kifizetésének.
<br/>&nbsp;&nbsp;&nbsp;&nbsp;
Legyen meg tehát benned az a hit, amellyel te szabadon elfogadod azt, ami Istenre vonatkozik, hogy azután õtõle viszont megkapjad azt a hitet is, amely minden emberi erõnél hatalmasabb.
</b>
<p><span class="redsmall">VÁLASZOS ÉNEK</span>
<div align="right" class="red">Gal 2, 16; Róm 3, 25</div>
<br/><b><span class="red">V.</span>
Tudjuk, hogy az embert nem a törvény szerinti tettek teszik igazzá, hanem a Jézus Krisztusba vetett hit. <span class="red">*</span> 
Ezért elfogadtuk Jézus Krisztus hitét, hogy a Krisztusba vetett hitben váljunk igazzá.</b>
<br/><b><span class="red">F.</span>
Õt adta oda Isten véres engesztelõ áldozatul a hitben. <span class="red">*</span> 
Ezért elfogadtuk Jézus Krisztus hitét, hogy a Krisztusba vetett hitben váljunk igazzá.</b>
<!--{END:OCR31STRc_CIT2}-->

CSÜTÖRTÖK
<!--{BEGIN:OCR31STVc_CIT1}-->
<p>
<b>A Makkabeusok elsõ könyvébõl</b>
<div align="right" class="red">4, 36-59</div>
<div align="center" class="redit">A templom megtisztítása és felszentelése</div>
<b>
<p>&nbsp;&nbsp;&nbsp;&nbsp;
Azokban a napokban Júdás és testvérei így beszéltek: „Lám, megsemmisültek ellenségeink! Menjünk hát fel, tisztítsuk meg és szenteljük fel a templomot!” Az egész sereg összegyûlt, és felvonult a Sion hegyére. Látták az elpusztított szentélyt, az égõáldozat megszentségtelenített oltárát, a felégetett kapukat, az elõudvarokban a bozótot, amely mint valami erdõben vagy hegyen, úgy elburjánzott, és a szétrombolt helyiségeket. Erre megszaggatták ruhájukat, nagy jajgatásban törtek ki, és hamut szórtak a fejükre. Arcra borultak a földön, kürtjeleket adtak, és hangosan esedeztek az éghez.
<br/>&nbsp;&nbsp;&nbsp;&nbsp;
Akkor Júdás parancsot adott embereinek, hogy vegyék fel a harcot a várat megszállva tartó csapatokkal, addig õ megtisztítja a szentélyt. Aztán feddhetetlen és hûséges papokat választott. Ezek megtisztították a szentélyt, és a botrány köveit tisztátalan helyre vitték.
<br/>&nbsp;&nbsp;&nbsp;&nbsp;
Az égõáldozatok megszentségtelenített oltára ügyében tanácsot tartottak, hogy mit tegyenek vele. Az a jó gondolatuk támadt, hogy lerombolják, nehogy azzal gúnyolják õket, hogy a pogányok megszentségtelenítették. Tehát lerombolták az oltárt. A köveket a templomdombon egy arra alkalmas helyre rakták, míg próféta nem támad, aki majd megmondja a teendõket. Azután a törvény elõírásának megfelelõen faragatlan köveket vettek, és a régi mintájára új oltárt építettek. A szentélyt is újra fölépítették, és fölszenteltek a templom belsejét meg az elõudvarokat. Új fölszerelést is készítettek az istentisztelethez, és bevitték a mécstartót, valamint az illatáldozat bemutatására szolgáló oltárt meg az asztalt a templomba. Az illatáldozat oltárán tömjént égettek, a mécstartón pedig meggyújtották a mécseseket, és ezek megvilágították a templom belsejét. Kenyeret tettek az asztalra, és újra fölszerelték a kárpitokat, így végbevitték, amibe belefogtak.
<br/>&nbsp;&nbsp;&nbsp;&nbsp;
A 148. esztendõben a kilencedik hónap — azaz a Kiszleu hónap — huszonötödik napjának hajnalán nekiláttak, és az égõáldozatok újonnan emelt oltárán áldozatot mutattak be a törvény szerint. Ugyanabban az idõben és ugyanazon a napon szentelték fel, amelyen a pogányok megszentségtelenítették, dicsõítõ énekekkel, citera, hárfa és cintányér kíséretében.
<br/>&nbsp;&nbsp;&nbsp;&nbsp;
Az egész nép leborult. Magasztaló és dicsõítõ énekeket zengtek az égnek, amely sikerre vitte ügyüket. Az oltár fölszentelését nyolc napig ünnepelték. Örömükben égõáldozatot és hálaáldozatot mutattak be a szabadulásért, aztán dicsõítõ áldozatot. A templom homlokzatát arany koszorúkkal és pajzsocskákkal díszítették, helyreállították a kapukat meg a helyiségeket, és ellátták õket ajtókkal. Túláradó öröm kerítette hatalmába a népet, hogy lemosták a pogányok okozta szégyenfoltot.
<br/>&nbsp;&nbsp;&nbsp;&nbsp;
Júdás, testvérei és Izrael egész közössége elhatározta, hogy az oltár felszentelésének napjait minden esztendõben megünneplik öröm és ujjongás közepette ugyanabban az idõben, Kiszleu hónap huszonötödik napjától kezdve nyolc napon át.
</b>
<p><span class="redsmall">VÁLASZOS ÉNEK</span>
<div align="right" class="red">1 Mak 4, 57. 56. 58; 2 Mak 10, 38</div>
<br/><b><span class="red">V.</span>
A templom homlokzatát arany koszorúkkal díszítették, és fölszentelték az oltárt az Úrnak. <span class="red">*</span> 
Túláradó öröm kerítette hatalmába a népet.</b>
<br/><b><span class="red">F.</span>
Dicsõítõ és hálaénekekkel magasztalták az Urat. <span class="red">*</span> 
Túláradó öröm kerítette hatalmába a népet.</b>
<!--{END:OCR31STVc_CIT1}-->
<!--{BEGIN:OCR31STVc_CIT2}-->
<p>
<b>Jeruzsálemi Szent Cirill püspök hitmagyarázataiból</b>
<div align="center" class="red">(Cat. 5, De fide et symbolo, 12-13: PG 33, 519-523)</div>
<p>
<div align="center" class="redit">A hitvallás</div>
<b>
<p>&nbsp;&nbsp;&nbsp;&nbsp;
Azt a hitet tanuld meg, és azt a hitet valljad, s csak azt tedd magadévá és õrizd meg, amelyiket az Egyház nyújt most neked, s amelyet az egész Szentírás hitelesít. Nem mindenki képes ugyanis áttanulmányozni a Szentírást: egyeseket a tanulatlanság tart vissza, másokat pedig valamilyen elfoglaltság gátol abban. Nehogy azonban elsorvadjon a lélek a kellõ ismeretek híján, íme, a hitvallás néhány ágazatában összefoglaljuk a hit egész igazságrendszerét.
<br/>&nbsp;&nbsp;&nbsp;&nbsp;
Azt akarom, hogy ez a hit legyen útravalód egész életedben, és semmiképpen se fogadj el másikat helyette. Még akkor se, ha mi magunk netán megváltozva bármilyen ellentétes dolgot is mondanánk azzal szemben, amit most tanítottunk neked, de még akkor se, ha egy ellenséges angyal változna át a világosság angyalává, és tévedésbe akarna vinni téged. Mert ha akár mi, akár egy mennyei angyal más evangéliumot hirdetne nektek, mint amit most mi hirdettünk nektek, átkozott legyen! (Gal 1, 8).
<br/>&nbsp;&nbsp;&nbsp;&nbsp;
Most magukat a puszta szavakat megfigyelve, vésd emlékezetedbe a hitvallást; alkalmas idõben pedig gyújtsd össze az egyes ágazatokhoz a szentírási bizonyítékokat! A hitvallás ágazatait ugyanis nem emberi önkény fogalmazta meg: hanem az egész Szentírás legkiemelkedõbb igazságait gyûjtötték itt egybe, és így állították össze a hit egységes tanítását. És amiként az elültetett mustármag, bár igazán kicsike mag, mégis sok ágat tartalmaz magában, úgy ez a hitvallás is, kevés szóban mintegy magában foglalja az igaz vallásnak az Ó- és az Újszövetségben kinyilatkoztatott tanítását.
<br/>&nbsp;&nbsp;&nbsp;&nbsp;
Figyelmesek legyetek tehát, testvéreim, és tartsátok meg ezt az áthagyományozott hitet, amelyet most kaptatok, és írjátok be azt szívetek mélyébe!
<br/>&nbsp;&nbsp;&nbsp;&nbsp;
Legyetek óvatosak, nehogy az ellenség bárhol is megfossza a hittõl a vigyázatlanokat és hanyagokat, és ügyeljetek, nehogy valamelyik eretnek meghamisítson bármit is abból, amit most átadtak nektek. A hívõ hasonlít ahhoz az emberhez, aki ezüstjét a pénzváltók asztalára teszi, és mi is éppen ezt tettük most. Isten azonban majd elszámoltat a kamatokról is. Miként az Apostol, én is felszólítalak az Isten nevében, aki mindeneket éltet, és Krisztus Jézus nevében, aki Poncius Pilátus elõtt tanúságot tett az igazság mellett (1 Tim 6, 13), hogy makulátlanul õrizzétek meg ezt a számotokra áthagyományozott hitet egészen a mi Urunk, Jézus Krisztus eljöveteléig.
<br/>&nbsp;&nbsp;&nbsp;&nbsp;
Az élet kincsét kaptad meg most, és ezt a kamatozásra letett kincset számon kéri majd tõled az Úr az õ megjelenése napján, amit a kellõ idõben végbevisz a boldog és egyedüli Uralkodó, a Királyok Királya és az Uralkodók Ura, aki egyedül halhatatlan, aki megközelíthetetlen fényességben lakik, akit senki nem látott, s nem is láthat (1 Tim 6, 15-16). Övé a dicsõség, a tisztelet és a hatalom mindörökkön-örökké. Ámen.
</b>
<p><span class="redsmall">VÁLASZOS ÉNEK</span>
<div align="right" class="red">Zsid 10, 38-39</div>
<br/><b><span class="red">V.</span>
Az igaz ember a hitbõl él, de ha elpártol, nem telik benne kedvem. <span class="red">*</span> 
Mi nem tartozunk azok közé, akik elpártolnak és elkárhoznak, hanem azok közé, akik hisznek, és megmentik életüket.</b>
<br/><b><span class="red">F.</span>
Lám, nyugtalan a lelke annak, aki nem hisz. <span class="red">*</span> 
Mi nem tartozunk azok közé, akik elpártolnak és elkárhoznak, hanem azok közé, akik hisznek, és megmentik életüket.</b>
<!--{END:OCR31STVc_CIT2}-->

PÉNTEK
<!--{BEGIN:OCR31PIc_CIT1}-->
<p>
<b>A Makkabeusok második könyvébõl</b>
<div align="right" class="red">12, 32-46</div>
<div align="center" class="redit">Áldozat a halottakért</div>
<b>
<p>&nbsp;&nbsp;&nbsp;&nbsp;
A Pünkösdnek nevezett ünnep után Júdás és akik vele tartottak, Idumea helytartója, Gorgiász ellen vonultak ki. Ez 3000 gyalogossal és 400 lovassal szállt szembe velük. Az egyik összecsapás alkalmával történt, hogy néhány zsidó elesett.
<br/>&nbsp;&nbsp;&nbsp;&nbsp;
Egy bizonyos Dozitheosz, tubiai bátor lovas Gorgiászra vetette magát, és teljes erõvel húzta. Élve akarta elfogni az átkozottat. De az egyik trák lovas nekiesett, és levágta a karját, így Gorgiasznak sikerült elmenekülnie Marizába. Mivel Ezdriász katonái már sokáig harcoltak, és teljesen kimerültek, Júdás az Úrhoz folyamodott, legyen harcostársuk és vezérük a küzdelemben. Aztán atyáik nyelvén jó hangosan himnuszokra zendített, mintegy a csatakiáltás bevezetõjéül, majd menekülésre kényszerítette Gorgiász csapatait.
<br/>&nbsp;&nbsp;&nbsp;&nbsp;
Júdás összegyûjtötte a sereget, és Odollam városába ment. Amikor a hetedik nap elérkezett, a szokás szerint elvégezték a tisztulási szertartást, és ott ünnepelték a szombatot. Másnap (amikor már legfõbb ideje volt) fölkeresték Júdást, hogy menjenek, hozzák el az elesettek holttestét, és temessék õket atyáik sírboltjába rokonaik közé. Ám a halottak ruhái alatt Jamnia bálványainak szentelt tárgyakat találtak, amit a törvény tilt a zsidóknak, így megtudták, miért estek el.
<br/>&nbsp;&nbsp;&nbsp;&nbsp;
Mindnyájan dicsõítették az Urat, az igazságos bírót, aki azt is fölfedi, ami rejtve van. Aztán imádkozni kezdtek, és könyörögtek, hogy az elkövetett bûnök teljes bocsánatot nyerjenek. A nemes lelkû Júdás azonban figyelmeztette a csapatokat, hogy óvakodjanak a bûntõl, hisz saját szemükkel láthattak az elesettek példáján a bûn kövétkezményeit. Aztán gyûjtést rendezett a katonák között, és mintegy 2000 ezüst drachmát küldött Jeruzsálembe engesztelõ áldozat bemutatására. Ilyen szépen és nemesen viselkedett, mivel gondolt a feltámadásra. Ha ugyanis nem hitt volna az elesettek feltámadásában, fölösleges és értelmetlen dolog lett volna a halottakért imádkozni. Arról is meg volt gyõzõdve, hogy akik jámborságban halnak meg, azokra nagy jutalom vár. Ez szent és jámbor gondolat volt. Azért mutatott be engesztelõ áldozatot, hogy megszabaduljanak bûneiktõl.
</b>
<p><span class="redsmall">VÁLASZOS ÉNEK</span>
<div align="right" class="red">Vö. 2 Mak 12, 45. 46</div>
<br/><b><span class="red">V.</span>
Akik jámborságban halnak meg, <span class="red">*</span> 
Nagy jutalmat kapnak.</b>
<br/><b><span class="red">F.</span>
Szent és üdvös dolog imádkozni a halottakért, hogy feloldozást nyerjenek bûneiktõl. <span class="red">*</span> 
Nagy jutalmat kapnak.</b>
<!--{END:OCR31PIc_CIT1}-->
<!--{BEGIN:OCR31PIc_CIT2}-->
<p>
<b>Nazianzi Szent Gergely püspök szónoklataiból</b>
<div align="center" class="red">(Or. 7, in laudem Caesarii fratris, 23-24: PG 35, 786-787)</div>
<p>
<div align="center" class="redit">Szent gondolat a halottakért imádkozni</div>
<b>
<p>&nbsp;&nbsp;&nbsp;&nbsp;
Mi az ember, hogy gondolsz vele? (Zsolt 8, 5). Valójában mi is ez az engem körülvevõ új misztérium? Kicsi vagyok és nagy is, jelentéktelen és hatalmas is, halandó és halhatatlan is, földi és égi is. El kell temetkeznem Krisztussal, hogy Krisztussal támadjak fel, és társörököse legyek, hogy Isten gyermekévé, sõt egészen istenivé váljak.
<br/>&nbsp;&nbsp;&nbsp;&nbsp;
Ez a nagy misztérium ezt jelenti tehát: a mi Istenünk értünk vette fel az emberi természetet, és értünk lett szegény, hogy fölemelje az esendõ embert, hogy ismét teljessé tegye, újjáteremtse képmását, az embert, és így mindnyájan egyek legyünk Krisztusban, aki mindenkiben jelen van, akár férfi vagy nõ, akár barbár vagy szkíta, akár rabszolga vagy szabad (vö. Gal 3, 28). Ezek a jelek és megkülönböztetések csak a testre vonatkoznak. Mi azonban Isten jegyét viseljük magunkon, aki önmagáért teremtett, és aki annyira újjáalakított, és úgy megjelölt minket, hogy ezután már egyedül csak róla ismerjenek föl bennünket.
<br/>&nbsp;&nbsp;&nbsp;&nbsp;
Bárcsak olyanok lennénk, mint amilyenek az ajándékozó Isten nagy jóságával szeretnénk lenni. Isten keveset követel, és akik õszinte szívvel szeretik õt, azokat most is és az eljövendõ örök életben is nagyon megjutalmazza. Az iránta való szeretetünkért és reményünkért viseljünk el és tûrjünk el mindent (vö. 1 Kor 13, 7), adjunk hálát mindenért (mert Isten igéje is gyakran ezeket említi az üdvösség fegyvereként). Ajánljuk neki lelkünket és azoknak lelkét, akik e közös utunkon, menyegzõs ruhájukat hamarább megszerezve, elõbb értek oda vendégségébe.
<br/>&nbsp;&nbsp;&nbsp;&nbsp;
Ó, mindenek Ura és Teremtõje, te alkottál képmásodra minket. Te vagy az emberek Istene, Atyja és Kormányzója. Ó, élet és halál Bírája! Ó, lelkünk õre és jótevõje! Te alkotsz mindent, és te változtatsz át mindent a maga idején Igéd által, aki a te bölcsességed és a mi fönséges gondviselõnk. Kérünk, úgy fogadd eltávozott Caesarius testvérünket, mint zsengeáldozatot.
<br/>&nbsp;&nbsp;&nbsp;&nbsp;
Fogadj jóságosan minket is, ha eljön halálunk órája! Addig tarts meg e testi életben, amíg üdvösségünkre szolgál. Azután úgy fogadj majd minket, mint akik szent félelmedben már felkészültünk, mint akik nem készületlenek, és nem fordítanak neked hátat az utolsó napon. Ne engedd, hogy kényszeredett lélekkel távozzunk és szakadjunk ki ebbõl az életbõl, ahogyan azok az emberek szokták, akik teljesen átadták magukat ennek a világnak és ennek a testnek. Add, hogy készségesen és örvendezõ lélekkel induljunk el abba a boldog és örök életbe, amely Krisztus Jézusban, a mi Urunkban van, akinek dicsõség legyen mindörökkön-örökké. Ámen.
</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
Kérünk, Urunk, Istenünk, fogadd országodba meghalt testvéreinket, akikért véredet ontottad; <span class="red">*</span> 
Emlékezz, hogy csupán por vagyunk, mert az ember élete olyan, mint a mezõn a fû és a virág.</b>
<br/><b><span class="red">F.</span>
Urunk, irgalmas, jóságos és könyörülõ Istenünk. <span class="red">*</span> 
Emlékezz, hogy csupán por vagyunk, mert az ember élete olyan, mint a mezõn a fû és a virág.</b>
<!--{END:OCR31PIc_CIT2}-->

SZOMBAT
<!--{BEGIN:OCR31SOc_CIT1}-->
<p>
<b>A Makkabeusok elsõ könyvébõl</b>
<div align="right" class="red">9, 1-22</div>
<div align="center" class="redit">Júdás elesik a háborúban</div>
<b>
<p>&nbsp;&nbsp;&nbsp;&nbsp;
Amikor Demetriusz meghallotta, hogy Nikanor és csapatai elestek a harcban, másodszor is elküldte Júda földjére Bakchideszt és Alkimuszt serege jobb szárnyával. Galilea felé tartottak, és ostrom alá vették az Arbela vidékén fekvõ Mezalotot. Elfoglalták, és sok embert megöltek.
<br/>&nbsp;&nbsp;&nbsp;&nbsp;
A 152. esztendõ elsõ hónapjában Jeruzsálem elõtt vertek tábort. Aztán fölkerekedtek, és húszezer gyalogossal és kétezer lovassal Beerzet alá vonultak. Júdás egy háromezer férfibõl álló válogatott sereggel Eleazában ütötte fel a táborát. Amikor a töméntelen csapatot megpillantották, nagyon megrémültek, és sokan megszöktek a táborból. Csak nyolcszáz férfi maradt ott belõlük. Amikor Júdás látta, hogy serege felbomlott, a harc pedig elkerülhetetlen, nagyon elcsüggedt, mert már nem volt rá ideje, hogy összegyûjtse õket.
<br/>&nbsp;&nbsp;&nbsp;&nbsp;
Teljesen magába roskadt, és így szólt a megmaradottakhoz: „Rajta, rontsunk rá ellenségeinkre! Hátha mégis legyõzzük õket.” Le akarták róla beszélni: „Nem vagyunk rá képesek — mondták. Mentsük inkább az életünket. Aztán majd visszatérünk testvéreinkkel, és fölvesszük velük a harcot. Most túl kevesen vagyunk.” Júdás azonban így felelt: „Távol legyen tõlem, hogy ezt tegyem, és meneküljek elõlük! Ha elérkezik az ideje, bátran meghalunk testvéreinkért. De nem hagyjuk, hogy becsületünkön szégyenfolt essék.”
<br/>&nbsp;&nbsp;&nbsp;&nbsp;
Ezzel a sereg kitört a táborból. Azok szembeszálltak velük. A lovasság kettéosztott. A parittyások és az íjászok — a bátrabb elõharcosokkal egyetemben — a sereg élén nyomultak elõre. Bakchidesz maga a jobb szárnyon tartózkodott. A csatasorok két oldalról közeledtek, s zengtek a kürtök. Júdás is megfúvatta a kürtöket. A föld megremegett a harci zajtól. Reggeltõl estig folyt a küzdelem.
<br/>&nbsp;&nbsp;&nbsp;&nbsp;
Akkor Júdás észrevette, hogy Bakchidesz seregének a zömével a jobb szárnyon van. A bátrak mind csatlakoztak hozza, és legyõzték a jobb szárnyat. Egészen a hegység szélsõ lejtõéig üldözték õket. Amikor a bal szárnyon a szírek észrevették, hogy a jobb szárnyat szétverték, megfordultak, és gyalog Júdás és emberei nyomába eredtek. Kemény csata volt, mindkét oldalon sokan megsebesültek és elestek. Júdás is elesett, a többiek pedig menekültek.
<br/>&nbsp;&nbsp;&nbsp;&nbsp;
Jonatán és Simon elvitték testvérüket, Júdást, és Modinban atyáik sírboltjába temették. Egész Izrael megsiratta, és nagy gyászt tartott. Sok napig gyászoltak, és mondogattak: „Hogy eshetett el a hõs, aki Izraelt megszabadította?”
<br/>&nbsp;&nbsp;&nbsp;&nbsp;
Júdás történetének többi részét, harcait és véghezvitt hõstetteit, nagyszerû cselekedeteit nem jegyezték föl, annyi volt belõlük.
</b>
<p><span class="redsmall">VÁLASZOS ÉNEK</span>
<div align="right" class="red">Vö. 1 Mak 4, 8. 9. 10. 9</div>
<br/><b><span class="red">V.</span>
Ne féljetek az ellenség támadásától; gondoljatok arra, hogyan menekültek meg atyáink. <span class="red">*</span> 
Most hívjuk segítségül az eget, hogy könyörüljön meg rajtunk Istenünk.</b>
<br/><b><span class="red">F.</span>
Emlékezzetek hatalmas tetteire, amelyeket a fáraóval és seregével tett a Vörös-tengernél. <span class="red">*</span> 
Most hívjuk segítségül az eget, hogy könyörüljön meg rajtunk Istenünk.</b>
<!--{END:OCR31SOc_CIT1}-->
<!--{BEGIN:OCR31SOc_CIT2}-->
<p>
<b>Szent Ambrus püspöknek „A halál értéke” címû értekezésébõl</b>
<div align="center" class="red">(Cap. 3, 9; 4, 15: CSEL 32, 710. 716-717)</div>
<p>
<div align="center" class="redit">Hordozzuk magunkban Krisztus halálát!</div>
<b>
<p>&nbsp;&nbsp;&nbsp;&nbsp;
Az Apostol mondja: Számomra a világ keresztre van feszítve, én pedig a világ számára (vö. Gal 6, 14). Mivel tudjuk, hogy ebben az életben van halál, mégpedig jó halál is, buzdítson minket az, hogy Jézus halálát hordozzuk a testünkben; aki ugyanis Jézus halálát hordja magában, az Jézus életét is hordani fogja a testében (vö. 2 Kor 4, 10).
<br/>&nbsp;&nbsp;&nbsp;&nbsp;
Mûködik tehát bennünk a halál, amint mûködik az élet is. A halál utáni jó élet olyan jó, mint a gyõzelem utáni élet, olyan jó, mint a verseny megnyerése utáni élet, olyan, hogy a test törvénye már nem tud ellenkezni a lélek törvényével, hogy már nem lesz semmi küzdelmünk sem a halott testtel, sõt ebben a halott testben lesz meg a gyõzelmünk. Nem is tudom, hogy a halál erõsebb-e, mint az élet. Követem az Apostol tekintélyét, aki ezt mondja: Bennünk tehát a halál mûködik, de tibennetek az élet (2 Kor 4, 12). Egynek a halála mennyi nép életét építette! Azt tanítja tehát, hogy a földi életben levõknek e halál után kell vágyódniuk, hogy Krisztus halála nyilvánvaló legyen a testükön. Ama boldog halál után kell vágyódnunk, amely lerombolja bennünk a külsõ embert, hogy belsõ emberré újítson meg bennünket, és leomoljék e földi sátrunk (vö. 2 Kor 4, 16), és így kitáruljon elõttünk mennyei otthonunk.
<br/>&nbsp;&nbsp;&nbsp;&nbsp;
A halálhoz hasonló folyamaton megy keresztül az, aki kivonja magát ennek a testnek az életformájából, és megszabadítja magát azoktól a bilincsektõl, amelyekrõl az Úr mondja neked Izajás által: Törd össze a jogtalan bilincseket, és oldd meg az igaz köteleit. Bocsásd szabadon az elnyomottakat, törj össze minden igát! (Iz 58, 6],
<br/>&nbsp;&nbsp;&nbsp;&nbsp;
Elszenvedte tehát az Úr a halált, hogy megszûnjek a bûn, de hogy a halálban mégse legyen vége az emberi természetnek, azért adta meg a halottaknak a feltámadást, hogy a halál által eltûnjék a bûn, a feltámadás által pedig örökké éljen az emberi természet.
<br/>&nbsp;&nbsp;&nbsp;&nbsp;
Ez a halál tehát mindenkire vonatkozó átmenet. Szükséges, hogy állandóan meglegyen benned ez az átmenet: átmenet a romlottságból a romolhatatlanságba, a halandóságból a halhatatlanságba, a bizonytalanságból a nyugalomba. Ne ijedj meg ettõl a szótól: „halál”, hanem inkább örülj a te jó átmeneted sikerének. Mi más ugyanis a halál, hogyha nem a bûnök eltemetése és az erények feltámasztása? Ezért mondja Bileám: Bár az igazak halálával halhatnék meg én is! (vö. Szám 23, 10), azaz bárcsak olyan lenne eltemetése, hogy lerakná bûneit, és magára venné azoknak az igazaknak a szeretetreméltóságát, akik Krisztus halálát hordozzák a testükben és a lelkükben.
</b>
<p><span class="redsmall">VÁLASZOS ÉNEK</span>
<div align="right" class="red">2 Tim 2, 11-12; Sir 1, 29</div>
<br/><b><span class="red">V.</span>
Igaz kijelentés ez: ha meghalunk vele, majd élünk is vele, <span class="red">*</span> 
Ha tûrünk vele, uralkodni is fogunk vele.</b>
<br/><b><span class="red">F.</span>
A békén tûrõ szenved egy ideig, azután pedig vígságban lesz része. <span class="red">*</span> 
Ha tûrünk vele, uralkodni is fogunk vele.</b>
<!--{END:OCR31SOc_CIT2}-->
</body>
</html>
