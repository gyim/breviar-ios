<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>113 B. zsoltár</title>
</head>
<body>

<!--{BEGIN:ZALM115}-->
<center><b><span class="red">113 B. zsoltár</span></b><br/>
<span class="red">Az igaz Isten dicsérete</span></center>
<p><i>A bálványoktól Istenhez tértetek, hogy az élõ és igaz Istennek szolgáljatok</i> (1 Tessz 1, 9).</p>
<p><b>
Ne nekünk, Uram, ne nekünk, †<br/>
&nbsp;&nbsp;&nbsp; nevednek adj dicsõséget, *<br/>
&nbsp;&nbsp;&nbsp; szeretetedért és hûségedért!<br/>
Miért mondják rólunk a népek: *<br/>
&nbsp;&nbsp;&nbsp; „Az õ Istenük ugyan hol van?”<br/>
A mi Istenünk a mennyben lakik, *<br/>
&nbsp;&nbsp;&nbsp; és amit akar, mindazt végrehajtja.<br/>
<br/>
Ezüst és arany az õ bálványuk, *<br/>
&nbsp;&nbsp;&nbsp; csupán emberkéz alkotása:<br/>
Van szájuk, de nem beszélnek, *<br/>
&nbsp;&nbsp;&nbsp; szemük is, de mégsem látnak;<br/>
van fülük, de nem hallanak, *<br/>
&nbsp;&nbsp;&nbsp; orruk illatot nem érezhet;<br/>
van kezük, de nem tapintanak, †<br/>
&nbsp;&nbsp;&nbsp; van lábuk, de nem járhatnak, *<br/>
&nbsp;&nbsp;&nbsp; és torkuk nem adhat hangot.<br/>
Ezekhez hasonlókká lesznek készítõik, *<br/>
&nbsp;&nbsp;&nbsp; és mindazok, akik bíznak bennük!<br/>
<br/>
Isten népe, az Úrban remélj, *<br/>
&nbsp;&nbsp;&nbsp; õ lesz segítõd és védõpajzsod!<br/>
Áron papi háza, az Úrban remélj, *<br/>
&nbsp;&nbsp;&nbsp; õ lesz segítõd és védõpajzsod!<br/>
Istenfélõk népe, az Úrban remélj, *<br/>
&nbsp;&nbsp;&nbsp; õ lesz segítõd és védõpajzsod!<br/>
<br/>
Megemlékezik rólunk az Úr, *<br/>
&nbsp;&nbsp;&nbsp; Istenünk majd megáld minket.<br/>
Megáldja Izrael nagy családját, *<br/>
&nbsp;&nbsp;&nbsp; megáldja Áron papi házát.<br/>
Megáldja mindazt, aki az Urat féli, *<br/>
&nbsp;&nbsp;&nbsp; kicsinyeket és nagyokat egyaránt.<br/>
<br/>
Sokasítson meg az Úr titeket, *<br/>
&nbsp;&nbsp;&nbsp; titeket és minden fiatokat!<br/>
Áldjon meg az Úr titeket, *<br/>
&nbsp;&nbsp;&nbsp; aki az eget és a földet megalkotta!<br/>
A magas ég az Úr birodalma, *<br/>
&nbsp;&nbsp;&nbsp; de a földet átadta az embereknek.<br/>
Nem a holtak dicsérnek, Uram, téged, *<br/>
&nbsp;&nbsp;&nbsp; sem azok, akik leszállnak az örök csendbe.<br/>
De mi, akik élünk, áldjuk az Urat, *<br/>
&nbsp;&nbsp;&nbsp; mostantól fogva mindörökké!</p></b>
<!--{END:ZALM115}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p></b>
</body>
</html>
