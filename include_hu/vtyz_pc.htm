<html>
<head>
	<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<meta name="Author" content="Juraj Vidéky">
	<title>NAGYBÖJT II</title>
</head>
<body>

<center><b>NAGYBÖJT</b>
<p><b>NAGYHÉT</b></center>
<p><span class="redsmall">Virágvasárnap I. Esti dicséretétõl Nagycsütörtök Délutáni imaórájáig bezárólag:</span>
<center><p>OLVASMÁNYOS IMAÓRA</center>
<p><span class="redsmall">HIMNUSZ</span>
<br/><!--{BEGIN:VTYZ_cHYMNUS}-->
<b><p>Zengd, ó, nyelv, a gyõzedelmet,
<br/>mely dicsõ harc vége lett,
<br/>s a keresztnek szent jelérõl
<br/>mondj dicsérõ éneket;
<br/>ilyen hõsi áldozattal
<br/>csak Megváltónk gyõzhetett.
<p>Szánta Isten, hogy kísértve 
<br/>vétkeztek az õsszülõk, 
<br/>mert az átkos alma révén 
<br/>csak halálra leltek õk, 
<br/>s Fát jelölt ki, mely a másik 
<br/>fának átkát oldja föl.
<p>Üdvösségünk drága mûvét 
<br/>rend kívánta, szent, örök, 
<br/>hogy okosság nyerjen harcot 
<br/>százfortélyú rossz fölött: 
<br/>onnan jöjjön gyógyulás is, 
<br/>hol sebet a bûn ütött.
<p>Mikor hát a szent idõnek 
<br/>teljessége ránk köszönt, 
<br/>küldetett az égi várból 
<br/>ama drága Egyszülött, 
<br/>és a tiszta szûzi méhben 
<br/>testruhába öltözött.
<p>Harminc éve már lepergett, 
<br/>földi élte ennyi csak; 
<br/>kínhalála küldetés volt, 
<br/>önként vállalt áldozat: 
<br/>õ a Bárány, kit magasba 
<br/>a keresztfa felmutat.
<p>Jézust, Atyját és a Lelket 
<br/>szent himnuszunk zengje meg, 
<br/>Hármas-Egynek dicsõségét 
<br/>énekeljék mindenek, 
<br/>mert az õ nagy kegyességük 
<br/>a világnak üdve lett! Ámen.
</b>
<br/><!--{END:VTYZ_cHYMNUS}-->
<center>BEFEJEZÕ IMAÓRA</center>

<center><b>VIRÁGVASÁRNAP, VAGYIS AZ ÚR SZENVEDÉSÉNEK VASÁRNAPJA</b></center>
<div align="right" class="red">Zsoltáros rész, II. hét</div>
<p><b><span class="red">Ant. 1</span> <!--{BEGIN:VTYZ_6NEcANT1}-->Uram, Istenem, fölséget és pompát öltöttél magadra, a fényesség a te palástod.<!--{END:VTYZ_6NEcANT1}--></b>
<br/><span class="redsmall">Zsoltárok a II. hét vasárnapjáról.</span>
<br/><b><span class="red">Ant. 2</span> <!--{BEGIN:VTYZ_6NEcANT2}-->Az Úr adja, hogy kenyeret teremjen a föld, és bort, hadd vigadjon tõle az emberi szív.<!--{END:VTYZ_6NEcANT2}--></b>
<br/><b><span class="red">Ant. 3</span> <!--{BEGIN:VTYZ_6NEcANT3}-->Isten látta, hogy nagyon jó mindaz, amit alkotott.<!--{END:VTYZ_6NEcANT3}--></b>
<p>
<!--{BEGIN:VTYZ_cRESP}-->
<b><span class="red">V.</span>
Ha majd fölemelnek a földrõl, <br/><span class="red">F.</span>
Mindenkit magamhoz vonzok.</b>
<!--{END:VTYZ_cRESP}-->
<!--{BEGIN:VTYZ_cCIT1_6NE}-->
<p>
<b>A Zsidókhoz írt levélbõl</b>
<div align="right" class="red">{r:Zsid}10, 1-18{/r}</div>
<div align="center" class="redit">Krisztus áldozata, megszentel minket</div>
<b>
<p>&nbsp;&nbsp;&nbsp;&nbsp;
Testvéreim! Mivel a törvény csak árnyéka az eljövendõ javaknak, és nem a valóság képe, még azokkal az áldozatokkal sem tehette tökéletessé a résztvevõket, amelyeket évrõl évre megszakítás nélkül bemutattak. Nemde abbahagyták volna az áldozat bemutatását, ha a bemutatók egyszeri megtisztulás után megszabadultak volna a bûntudattól? Ellenkezõleg, éppen ez emlékeztette õket évrõl évre a bûnre. Lehetetlen ugyanis, hogy a bikák és bakok vére bûnöket töröljön el.
<br/>&nbsp;&nbsp;&nbsp;&nbsp;
Ezért nyilatkozik így, amikor a világba lép: „Áldozatot és ajándékot nem kívántál, de emberi testet alkottál nekem. Nem kedves elõtted az engesztelõ és égõáldozat. Ezért így szóltam: »Nézd, megyek, Istenem, hogy teljesítsem akaratodat, amint a könyvtekercsben rólam írva van.«”
<br/>&nbsp;&nbsp;&nbsp;&nbsp;
Elõször tehát azt mondta: „Áldozatot, ajándékot, engesztelõ és égõáldozatot nem akartál, és nem telt benne kedved”, jóllehet ezeket a törvény írta elõ. Azután így folytatta: „Megyek, hogy teljesítsem akaratodat.” Eltörli az elsõt, hogy helyébe állítsa a másodikat. E szerint az akarat szerint Jézus Krisztus testének feláldozása által egyszer s mindenkorra megszentelõdünk.
<br/>&nbsp;&nbsp;&nbsp;&nbsp;
Minden pap naponta elvégzi szolgálatát, és ugyanazt az áldozatot többször bemutatja, ezeknek azonban nincs erejük a bûn eltörlésére. 
Õ ellenben csak egy áldozatot mutatott be a bûnökért, s örökre helyet foglalt az Isten jobbján. Már csak arra vár, hogy minden ellensége hódolattal leboruljon lába elõtt. Egyetlen áldozattal örökre tökéletessé tette a megszentelteket.
<br/>&nbsp;&nbsp;&nbsp;&nbsp;
Ezt bizonyítja a Szentlélek is, amikor így szól: „Ez lesz a szövetség, amelyet ama napok után kötök velük – mondja az Úr. – Törvényemet szívükbe írom, és elméjükbe vésem, bûneikre és törvényszegésükre többé nem emlékezem.” Ám ahol ezek bocsánatot nyertek, ott nincs szükség bûnért való áldozatra.
</b>
<p><span class="redsmall">VÁLASZOS ÉNEK</span>
<div align="right" class="red">Vö. {r}Zsid 10, 5. 6. 7. 4{/r} ({r}Zsolt 40, 7-8{/r})</div>
<br/><b><span class="red">V.</span>
Áldozatot és ajándékot nem kívántál, de emberi testet alkottál nekem. Nem kedves elõtted az engesztelõ és égõáldozat. Ezért így szóltam: <span class="red">*</span> 
Nézd, megyek, Istenem, hogy teljesítsem akaratodat.</b>
<br/><b><span class="red">F.</span>
Lehetetlen ugyanis, hogy a bikák és bakok vére bûnöket töröljön el. Ezért nyilatkozik így, amikor a világba lép: <span class="red">*</span> 
Nézd, megyek, Istenem<!--{BEGIN:PLNE_RESP}-->, hogy teljesítsem akaratodat<!--{END:PLNE_RESP}-->.</b>
<!--{END:VTYZ_cCIT1_6NE}-->
<!--{BEGIN:VTYZ_cCIT2_6NE}-->
<p>
<b>Szent András krétai püspök szónoklataiból</b>
<div align="center" class="red">(Oratio 9 in ramos palmarum: PG 97, 990-994)</div>
<p>
<div align="center" class="redit">Áldott, aki az Úr nevében jön: Izrael királya!</div>
<b>
<p>&nbsp;&nbsp;&nbsp;&nbsp;
Jöjjetek, mi is menjünk fel az Olajfák hegyére, fussunk Krisztus elé, aki Betániából ma visszatért, és önként vállalta a tiszteletreméltó és boldogító szenvedést, hogy bevégezze üdvözítésünk szentséget, mi pedig az elõttünk járóval találkozzunk.
<br/>&nbsp;&nbsp;&nbsp;&nbsp;
Íme, jön, és önként Jeruzsálem felé veszi útját. Jön, aki értünk alászállt a magas égbõl, hogy minket, akik a bûn mélységébe zuhantunk, fölemeljen magához, amint a Szentírás mondja: <em>minden fejedelemség, hatalom, erõ és minden néven nevezendõ méltóság fölé</em> (Ef 1, 21).
<br/>&nbsp;&nbsp;&nbsp;&nbsp;
Íme, jön, nem dicsõséges fényben, nem gyõzelmi pompában. <em>Nem vitatkozik</em> – úgymond –, <em>és nem kiabál, senki sem hallja szavát</em> (Mt 12, 19). Hétköznapi ruhában és egyszerû kísérettel, szelíden és alázatosan vonul be.
<br/>&nbsp;&nbsp;&nbsp;&nbsp;
Nosza, siessünk mi is ezzel a szenvedésére igyekvõvel, tartsunk együtt azokkal, akik elébe vonultak. De ne úgy, hogy pálmaágakat és ruháinkat terítsük útja elé szõnyeg gyanánt, hanem amennyire csak tõlünk telik, megalázódó lélekkel, õszinte szívvel és elhatározással mi magunk boruljunk le elébe, hogy befogadhassuk a hozzánk jövõ Igét, és így magát az Istent, akit soha senki föl nem foghat.
<br/>&nbsp;&nbsp;&nbsp;&nbsp;
Urunk örül annak, hogy ilyen szelídnek mutatkozik elõttünk, hiszen õ valóban szelíd, de a mi esendõ gyarlóságunk fölé emelkedik. Örül annak, hogy közénk jött, hogy hasonló lett hozzánk, és hogy e hasonlósága által magához emel bennünket, és visszavezet magához minket.
<br/>&nbsp;&nbsp;&nbsp;&nbsp;
Aki jóllehet a mi áldozataink és kicsinységünk fölött áll, amint a Szentírás is mondja: – gondolom, saját dicsõsége és isteni természete miatt is – <em>felszállt az egekbe, az örök egekbe</em> (Zsolt 67, 34). Ennek ellenére azonban egyáltalán nem szakította meg a velük való kapcsolatát, és az embereket a földi élet alacsonyságából egyik dicsõségrõl a másikra emeli, hogy végül a maga mennyei dicsõségébe vigye.
<br/>&nbsp;&nbsp;&nbsp;&nbsp;
Ezért tehát saját magunkat terítsük Krisztus lába elé, ne pedig a ruháinkat, ne elfonnyadó fa és cserjeágakat, amelyek már gyümölcsöt sem hozhatnak, és az emberi szem elõtt is csak pár óráig szépek. Mi inkább az õ kegyelmébe és magába Krisztusba öltözzünk, amint a Szentírás is mondja: <em>Hiszen mindannyian, akik megkeresztelkedtetek Krisztusban, Krisztust öltöttétek magatokra</em> (Gal 3, 27). Mi magunk boruljunk ruháink helyett a lábai elé.
<br/>&nbsp;&nbsp;&nbsp;&nbsp;
Mi pedig, akiket elõbb a bûn bíborvörösre festett be, de azután a keresztség vizébe merülve már a bárány hófehér gyapjának csillogó fehérsége ékesít, most már ne fonnyadó pálmaágakat, hanem saját magunkat mutassuk be gyõzelme jutalmaként a halál legyõzõjének.
<br/>&nbsp;&nbsp;&nbsp;&nbsp;
Mondjuk hát mindennap a boldog gyermekek énekét, lelkünk átszellemült pálmaágait lengetve feléje: <em>Áldott, aki az Úr nevében jön: Izrael királya!</em> (Jn 12, 13).
</b>
<p><span class="redsmall">VÁLASZOS ÉNEK</span>
<div align="right" class="red">Vö. {r}Jn 12, 12. 13{/r}; {r}Mt 21, 8. 9{/r}</div>
<br/><b><span class="red">V.</span>
Amikor a nép hírét vette, hogy Jézus Jeruzsálembe érkezik, kivonultak eléje. A nép közül sokan eléje terítették ruhájukat az útra, mások ágakat tördeltek a fákról, az útra szórták, és így köszöntötték: <span class="red">*</span> 
Hozsanna Dávid fiának! Áldott, aki az Úr nevében jön!</b>
<br/><b><span class="red">F.</span>
Az elõtte járó s az utána tóduló tömeg így kiáltozott: <span class="red">*</span> 
Hozsanna<!--{BEGIN:PLNE_RESP}--> Dávid fiának! Áldott, aki az Úr nevében jön!<!--{END:PLNE_RESP_BODKA}--></b>
<!--{END:VTYZ_cCIT2_6NE}-->

<!--{BEGIN:VTYZ_cCIT1_6PO}-->
<p>
<b>A Zsidókhoz írt levélbõl</b>
<div align="right" class="red">{r:Zsid}10, 19-39{/r}</div>
<div align="center" class="redit">Állhatatosság a hitben. Várakozás az ítélet napjára</div>
<b>
<p>&nbsp;&nbsp;&nbsp;&nbsp;
Testvéreim! Krisztus véréért megvan tehát a reményünk, hogy beléphetünk a szentélybe. Ezt az élethez vezetõ új utat a függönyön, vagyis saját testén keresztül nyitotta meg nekünk. Fõpapunk is van, akit az Isten a népe fölé rendelt. Járuljunk hát hozzá õszinte szívvel, hitbõl fakadó bizalommal, hiszen a szívünk megtisztult a rossz lelkiismerettõl, és testünket is tiszta víz mosta le. Tartsunk ki rendíthetetlenül reménységünk megvallásában, mert hûséges az, aki az ígéretet tette. Legyen gondunk rá, hogy szeretetre és jótettekre buzdítsuk egymást. Összejöveteleinkrõl ne maradjunk el, mint némelyek szoktak, hanem annál inkább bátorítsuk egymást, minél közelebb érzitek a napot.
<br/>&nbsp;&nbsp;&nbsp;&nbsp;
Ha ugyanis azután, hogy az igazságot felismertük, szándékosan vétkezünk, nincs többé áldozat a bûnért, hanem rettenetes ítélet és lángoló tûz vár ránk, amely megemészti a lázadókat.
<br/>&nbsp;&nbsp;&nbsp;&nbsp;
Aki Mózes törvényét megszegte, annak két vagy három tanú szavára irgalom nélkül meg kellett halnia. Gondolhatjátok, mennyivel súlyosabb büntetést érdemel az, aki lábbal tiporja az Isten Fiát, semmibe veszi a szövetség vérét, amely megszentelte, és kigúnyolja a kegyelem Lelkét. Ismerjük jól, aki így szólt „Enyém a megtorlás, s én megfizetek.” Majd ismét „Az Úr ítélkezik népe fölött.” Rettenetes dolog az élõ Isten kezébe jutni.
<br/>&nbsp;&nbsp;&nbsp;&nbsp;
Emlékezzetek vissza az elmúlt idõkre, amikor megvilágosodástok után annyi szenvedésben és küzdelemben helytálltatok. Részint szidalmazásnak és szorongatásnak voltatok kitéve, részint közösséget vállaltatok azokkal, akik hasonlóképpen szenvedtek. Együtt szenvedtetek a foglyokkal, és vagyonotok elkobzását is örömmel elviseltétek abban a tudatban, hogy értékesebb és maradandóbb javakkal rendelkeztek.
<br/>&nbsp;&nbsp;&nbsp;&nbsp;
Ne veszítsétek hát el bizalmatokat, hiszen nagy jutalom jár érte. Állhatatosnak kell lennetek, hogy az Isten akaratát teljesítsétek, és az ígéretet elnyerjétek. Már csak rövid, nagyon rövid idõ, aztán eljön az eljövendõ, és nem késik. Az igaz ember a hitbõl él, de ha elpártol, nem telik benne kedvem. Mi nem tartozunk azok közé, akik elpártolnak és elkárhoznak, hanem azok közé, akik hisznek, és megmentik életüket.
</b>
<p><span class="redsmall">VÁLASZOS ÉNEK</span>
<div align="right" class="red">{r}Zsid 10, 35. 36{/r}; {r}Lk 21, 19{/r}</div>
<br/><b><span class="red">V.</span>
Ne veszítsétek el bizalmatokat, állhatatosnak kell lennetek, <span class="red">*</span> 
Hogy az Isten akaratát teljesítsétek, és az ígéretet elnyerjétek.</b>
<br/><b><span class="red">F.</span>
Ha kitartotok, megmentitek lelketeket. <span class="red">*</span> 
Hogy<!--{BEGIN:PLNE_RESP}--> az Isten akaratát teljesítsétek, és az ígéretet elnyerjétek<!--{END:PLNE_RESP}-->.</b>
<!--{END:VTYZ_cCIT1_6PO}-->
<!--{BEGIN:VTYZ_cCIT2_6PO}-->
<p>
<b>Szent Ágoston püspök beszédeibõl</b>
<div align="center" class="red">(Sermo Guelferbytanus 3: PLS 2, 545-546)</div>
<p>
<div align="center" class="redit">Dicsekedjünk mi is Urunk keresztjében!</div>
<b>
<p>&nbsp;&nbsp;&nbsp;&nbsp;
A mi Urunk és Üdvözítõnk, Jézus Krisztus szenvedése a dicsõség záloga és a béketûrés tanítása.
<br/>&nbsp;&nbsp;&nbsp;&nbsp;
Mit nem remélhet a hívõ emberek szíve Isten kegyelmébõl, hiszen az Isten egyszülött Fia, aki az Atyával egyenlõképpen örök, nem elégedett meg azzal, hogy embertõl emberként szülessék, hanem ezenfelül még az általa teremtett emberek keze által meg is halt?
<br/>&nbsp;&nbsp;&nbsp;&nbsp;
Nagy dolgot ígért a jövõre az Isten nekünk, de sokkal nagyobb az, amire visszaemlékezünk, és ami már értünk megtörtént. Hol voltak, vagy mik voltak a bûnös emberek, amikor meghalt értünk Krisztus? Ki kételkednék abban, hogy a saját életét adja majd ajándékul az õ szentjeinek az, aki még a halálával is megajándékozta õket? Emberi gyarlóságunk miért habozik elhinni annak a bekövetkezését, hogy az emberek egykor majd az Istennel fognak élni?
<br/>&nbsp;&nbsp;&nbsp;&nbsp;
Ennél sokkal hihetetlenebb történt már meg: az, hogy az Isten meghalt az emberekért.
<br/>&nbsp;&nbsp;&nbsp;&nbsp;
Kicsoda ugyanis Krisztus, ha nem az, aki <em>kezdetben volt az Ige, az Ige Istennél volt, és Isten volt az Ige?</em> (Jn 1, 1). Istennek ez az Igéje testté lett, és közöttünk élt (Jn 1, 14). Semmi lehetõsége sem lett volna neki arra, hogy meghaljon értünk, ha tõlünk fel nem vette volna a halandó emberi testet, így azután meghalhatott a halhatatlan; így akart életet ajándékozni a halandóknak; így akarta, hogy majd késõbb õbenne részesedjenek azok, akiknek a sorsában elõbb õ részesedett. Hiszen nekünk a magunk erejébõl nincs arra lehetõségünk, hogy éljünk, de neki sem lett volna lehetõsége arra, hogy meghaljon.
<br/>&nbsp;&nbsp;&nbsp;&nbsp;
Csodálatos cserét csinált velünk ezzel a kölcsönös részesedéssel: õ mitõlünk vette a halált, mi õtõle kapjuk az életet.
<br/>&nbsp;&nbsp;&nbsp;&nbsp;
Tehát nemcsak hogy szégyellnünk nem szabad a mi Urunk, Istenünk halálát, hanem inkább minden bizalmunkat ebbe kell helyeznünk, és mindenek felett ezzel kell dicsekednünk: hiszen magára vette tõlünk azt a halált, amelyet bennünk talált, és minden kétséget kizárva megígérte, hogy a saját életét adja majd nekünk, olyan életet, amit saját erõnkbõl el nem érhetnénk.
<br/>&nbsp;&nbsp;&nbsp;&nbsp;
Mert õ annyira szeretett minket, hogy amit bûneink miatt megérdemeltünk volna, azt – miután õ, a bûn nélküli, értünk, bûnösökért szenvedett – már nem fogja ránk mérni az igazságosság alapján, hanem inkább õ tesz megigazulttá bennünket. Hát akkor miért ne adná meg a szenteknek azt a jutalmat, amit oly nyíltan megígért õ, aki bûntelenül is elszenvedte a bûnösöknek kijáró büntetést?
<br/>&nbsp;&nbsp;&nbsp;&nbsp;
Valljuk meg tehát, testvérek, rendületlenül, és higgyük is erõsen, hogy Krisztust értünk feszítették keresztre; és hangoztassuk is ezt, ne félénken, hanem örvendezve, ne szégyenkezve, hanem dicsekedve.
<br/>&nbsp;&nbsp;&nbsp;&nbsp;
Látta ezt Pál apostol is, és ezt a megdicsõülés jogcímeként említi. Õ pedig ismert sok nagy és isteni tulajdonságot, amelyet Krisztusról el is sorolt, és dicsekedett Krisztus csodálatos tetteivel, mert egyrészt mint Isten az Atyával együtt, a világot teremtette, másrészt mint hozzánk hasonló ember, parancsolt a világnak, hanem csak azt mondta ez az Apostol, hogy: <em>Én azonban nem akarok mással dicsekedni, mint Urunk, Jézus Krisztus keresztjével</em> (Gal 6, 14).
</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
Szent kereszted elõtt hódolunk, Urunk, és dicsõséges szenvedésedre emlékezünk. <span class="red">*</span> 
Irgalmazz nekünk, hiszen szenvedtél értünk.</b>
<br/><b><span class="red">F.</span>
Téged, Uram, kérünk, mi Megváltónk, maradj vélünk. <span class="red">*</span> 
Irgalmazz<!--{BEGIN:PLNE_RESP}--> nekünk, hiszen szenvedtél értünk<!--{END:PLNE_RESP}-->.</b>
<!--{END:VTYZ_cCIT2_6PO}-->
<!--{BEGIN:VTYZ_cCIT1_6UT}-->
<p>
<b>A Zsidókhoz írt levélbõl</b>
<div align="right" class="red">{r:Zsid}12, 1-13{/r}</div>
<div align="center" class="redit">Krisztus példája a lelki erõ forrása</div>
<b>
<p>&nbsp;&nbsp;&nbsp;&nbsp;
Testvéreim! Mi, akiket a tanúknak ilyen koszorúja övez, váljunk szabaddá minden tehertõl, különösen a bûntõl, amely behálóz minket, és fussuk meg kitartással az elõttünk levõ pályát. Emeljük tekintetünket a hit szerzõjére és bevégzõjére, Jézusra, aki a rá váró öröm helyett elszenvedte a keresztet, nem törõdött a gyalázattal, és most az Isten trónjának jobbján ül. Igen, gondoljatok õrá, aki a bûnösök részérõl ekkora ellentmondást viselt el, hogy ne lankadjatok, és bensõleg el ne csüggedjetek. A bûn elleni küzdelemben még nem álltatok ellen a véretek ontásáig.
<br/>&nbsp;&nbsp;&nbsp;&nbsp;
Megfeledkeztetek a vigasztalásról, amely nektek, a fiaknak szól: „Fiam, ne vedd kevésbe az Úr fenyítését, s ne csüggedj el, ha korhol. Mert megfenyíti az Úr, akit szeret, s megostoroz mindenkit, akit fiává fogad.”
<br/>&nbsp;&nbsp;&nbsp;&nbsp;
Maradjatok állhatatosak a fenyítéskor: az Isten úgy bánik veletek, mint fiaival. Hol van olyan fiú, akit az apja nem fenyít? Ha nem részesültök a fenyítésben, ami mindenkinek kijár, akkor fattyak vagytok, nem fiak.
<br/>&nbsp;&nbsp;&nbsp;&nbsp;
S aztán test szerinti apáink is fenyítettek bennünket, mégis tiszteltük õket. Nem kell-e hát sokkal inkább a lelkek Atyjának engedelmeskednünk, hogy így elnyerjük az életet? Azok csak rövid ideig és hangulatuk szerint fenyítettek bennünket, õ ellenben a legjobbat akarja nekünk, hogy szentségének részesévé legyünk.
<br/>&nbsp;&nbsp;&nbsp;&nbsp;
Igaz, most minden fenyítés inkább szomorúságot okoz, mintsem örömet szerez, késõbb azonban a megigazulás békés gyümölcsét termi annak, aki elviseli. Ezért erõsítsétek meg a lankadt kezeket és a megroggyant térdeket. Lábatokat szoktassátok biztos járáshoz, nehogy kificamodjék, inkább gyógyuljon meg.
</b>
<p><span class="redsmall">VÁLASZOS ÉNEK</span>
<div align="right" class="red">{r}Zsid 12, 2{/r}; {r}Fil 2, 8{/r}</div>
<br/><b><span class="red">V.</span>
Hitünk szerzõje és bevégzõje, Jézus, a rá váró öröm helyett elszenvedte a keresztet, nem törõdött a gyalázattal, <span class="red">*</span> 
És most az Isten jobbján ül.</b>
<br/><b><span class="red">F.</span>
Megalázta önmagát, engedelmes lett a halálig. <span class="red">*</span> 
És most<!--{BEGIN:PLNE_RESP}--> az Isten jobbján ül<!--{END:PLNE_RESP}-->.</b>
<!--{END:VTYZ_cCIT1_6UT}-->
<!--{BEGIN:VTYZ_cCIT2_6UT}-->
<p>
<b>Nagy Szent Vazul püspöknek „A Szentlélekrõl” írt könyvébõl</b>
<div align="center" class="red">(Cap. 15, 35: PG 32, 127-130)</div>
<p>
<div align="center" class="redit">Egyetlen halál történt a világon, egy a halálból feltámadás is</div>
<b>
<p>&nbsp;&nbsp;&nbsp;&nbsp;
Istenünk és Üdvözítõnk úgy rendelkezett az emberrõl, hogy visszahívja õt az elbukottságból, és újra Isten barátságára téríti vissza abból az elfordulásból, amelybe az engedetlenség vitte az embert. Ezért jött el Krisztus emberi testben, ezért élt úgy, ahogyan az evangélium leírja, ezért a szenvedés, a kereszt, az eltemetés és feltámadás, hogy az ember, aki üdvözül Krisztus követése által, visszanyerje a régi fogadott gyermekséget.
<br/>&nbsp;&nbsp;&nbsp;&nbsp;
Ezért szükséges, hogy életünk tökéletesítése végett kövessük Krisztust nem csupán a szelídségben, türelemben és alázatban, amelyekre életével adott példát, hanem még a halálában is, ahogy a Krisztust követõ Pál mondja: <em>Hozzá hasonulok a halálban, hogy ezáltal eljussak a halálból a feltámadásra is</em> (Fil 3, 11).
<br/>&nbsp;&nbsp;&nbsp;&nbsp;
Hogyan történik az, hogy hozzá hasonulunk a halálban? Úgy, hogy eltemetkezünk vele együtt a keresztségben. Mi az eltemetkezés módja, és mi jó származik Krisztus ilyen követésébõl? Legelõször arra van szükségünk, hogy szakítsunk elõzõ életmódunkkal. Ezt azonban senki más meg nem tudja tenni, csak aki az Úr szavai szerint újjászületett; ugyanis az újjászületés, ahogy ezt maga a szó is kifejezi, egy másik életnek kezdete. Ezért, mielõtt azt a másik életet elkezdhetnéd, nyilvánvalóan véget kell vetned az elõzõ életnek. Amint azoknak, akik végére értek a versenypályának, mielõtt megfordulnának, meg kell állniuk, és nyugalmi helyzetbõl kell indítaniuk az ellentétes irányú testmozgást, ugyanígy az élet megváltoztatásában is szükségesnek látszik, hogy a régi és az új élet között ott legyen a halál, mint ami lezárja az elõzõket, és kezdetet ad a következõknek.
<br/>&nbsp;&nbsp;&nbsp;&nbsp;
Hogyan követjük Krisztus leszállását az alvilágba? Úgy, hogy Krisztus halálát utánozzuk a keresztség által. Azok teste ugyanis, akik megkeresztelkednek, valamiképpen eltemetõdik a vízben, így titokzatos módon a keresztség a test cselekedeteinek az eltemetését jelenti az Apostol szerint, aki így szól: <em>Körül lettetek metélve, nem kézzel, hanem az érzékies test levetésével, a krisztusi körülmetéléssel. Benne temetkeztetek el a keresztségben</em> (Kol 2, 11). A keresztség továbbá megtisztítja a lelket attól a szennytõl is, amely a testi kívánságok révén tapadt rá, amint írva van: <em>Moss meg, és fehérebb leszek, mint a hó</em> (Zsolt 50, 9). Ezért egyetlen üdvözítõ keresztséget ismerünk, minthogy egyetlen a világért elszenvedett halál, és egy a halálból való feltámadás. Mindezeknek képe a keresztség.
</b>
<p><span class="redsmall">VÁLASZOS ÉNEK</span>
<div align="right" class="red">{r}Róm 6, 3. 5. 4{/r}</div>
<br/><b><span class="red">V.</span>
Mindnyájan, akik Jézus Krisztusban megkeresztelkedtünk, az õ halálában keresztelkedtünk meg. <span class="red">*</span> 
Mert ha halálának hasonlóságában egybenõttünk vele, úgy leszünk feltámadásában is.</b>
<br/><b><span class="red">F.</span>
A keresztségben eltemetkeztünk vele együtt a halálba. <span class="red">*</span> 
Mert ha<!--{BEGIN:PLNE_RESP}--> halálának hasonlóságában egybenõttünk vele, úgy leszünk feltámadásában is<!--{END:PLNE_RESP}-->.</b>
<!--{END:VTYZ_cCIT2_6UT}-->
<!--{BEGIN:VTYZ_cCIT1_6STR}-->
<p>
<b>A Zsidókhoz írt levélbõl</b>
<div align="right" class="red">{r:Zsid}12, 14-29{/r}</div>
<div align="center" class="redit">Az élõ Isten hegyéhez való eljutás</div>
<b>
<p>&nbsp;&nbsp;&nbsp;&nbsp;
Testvéreim! Törekedjetek rá, hogy mindenkivel békességben éljetek, és az életszentségre eljussatok, mert e nélkül senki nem látja meg az Urat. Vigyázzatok, az Isten kegyelmét közületek senki se hanyagolja el, nehogy valami mérges gyökér szárba szökkenjen, kárt okozzon, és sokakat megfertõzzön. Senki ne legyen parázna és alantas lelkületû, mint Ézsau, aki egy tál lencséért eladta elsõszülöttségét. Hiszen tudjátok, mennyire szerette volna késõbb az áldást örökölni, de elutasították, és nem talált módot a dolog megváltoztatására, noha könnyek között kérte.
<br/>&nbsp;&nbsp;&nbsp;&nbsp;
Ti nem kézzel tapintható hegyhez, lobogó tûzhöz, sötét felhõhöz, forgószélhez, harsonazengéshez vagy mennydörgõ szózathoz járultatok, amelynek hallatára könyörögni kezdtek, hogy ez a hang ne szóljon tovább hozzájuk, mert nem tudták elviselni a parancsot: „Még ha állat ér is a hegyhez, meg kell kövezni.” A látvány annyira rettenetes volt, hogy még Mózes is ezt mondta: „Félelem és rettegés fog el.”
<br/>&nbsp;&nbsp;&nbsp;&nbsp;
Nem, ti Sion hegyéhez járultatok, az élõ Isten városához, a mennyei Jeruzsálemhez, az angyalok ezreihez, az égben számon tartott elsõszülöttek ünnepi sokadalmához és gyülekezetéhez, mindnyájunk bírájához, az Istenhez, a tökéletes igazak lelkéhez, az Újszövetség közvetítõjéhez, Jézushoz, a ránk hulló vérhez, amely hathatósabban kiált, mint Ábelé.
<br/>&nbsp;&nbsp;&nbsp;&nbsp;
Vigyázzatok, ne utasítsátok vissza azt, aki hozzátok szól. Mert ha azok sem menekültek meg, akik a földön szólót elutasították, mi még kevésbé fogunk megmenekülni, ha elfordulunk attól, aki az égbõl szól hozzánk. Hangja akkor a földet rendítette meg, most pedig ezt ígéri: „Még egyszer megrendítem, de nemcsak a földet, hanem az eget is.” Ez a „még egyszer” annak az átalakulását jelenti, ami mint teremtett dolog megrendíthetõ, hogy azután megmaradjon az, ami változhatatlan.
<br/>&nbsp;&nbsp;&nbsp;&nbsp;
Így tehát mi, akik rendíthetetlen országot kaptunk hazánkul, legyünk hálásak, s szolgáljunk az Istennek, neki tetszõ módon, tisztelettel és félelemmel. Mert a mi Istenünk emésztõ tûz.
</b>
<p><span class="redsmall">VÁLASZOS ÉNEK</span>
<div align="right" class="red">{r}MTörv 5, 23. 24{/r}; vö. {r}Zsid 12, 22{/r}</div>
<br/><b><span class="red">V.</span>
Amikor a sötétben hallottátok a hangot, a Sínai-hegy pedig lángokban állt, odamentetek Mózeshez, és így szóltatok: <span class="red">*</span> 
Lám, az Úr, a mi Istenünk megmutatta nekünk dicsõségét és nagyságát.</b>
<br/><b><span class="red">F.</span>
Most pedig Sion hegyéhez járultatok, az élõ Isten városához, a mennyei Jeruzsálemhez. <span class="red">*</span> 
Lám, az Úr<!--{BEGIN:PLNE_RESP}-->, a mi Istenünk megmutatta nekünk dicsõségét és nagyságát<!--{END:PLNE_RESP}-->.</b>
<!--{END:VTYZ_cCIT1_6STR}-->
<!--{BEGIN:VTYZ_cCIT2_6STR}-->
<p>
<b>Szent Ágoston püspöknek Szent János evangéliumáról szóló fejtegetéseibõl</b>
<div align="center" class="red">(Tract. 84, 1-2: CCL 36, 536-538)</div>
<p>
<div align="center" class="redit">A szeretet teljessége</div>
<b>
<p>&nbsp;&nbsp;&nbsp;&nbsp;
Kedves Testvéreim! Az Úr maga határozta meg a szeretetnek azt a teljességét, amellyel szeretnünk kell egymást, amikor így szólt: <em>Senki sem szeret jobban, mint az, aki életét adja barátaiért</em> (Jn 15, 13). Hogy ebbõl mi következik, arról ugyanez a János evangélista egyik levelében így ír: <em>Amiként Krisztus életét adta értünk, ugyanúgy nekünk is kötelességünk életünket adni testvéreinkért</em> (1 Jn 3, 16); vagyis úgy kell szeretnünk egymást, ahogyan õ szeretett minket, aki életét adta értünk.
<br/>&nbsp;&nbsp;&nbsp;&nbsp;
Kétségtelenül ugyanezt olvashatjuk Salamon Példabeszédeinek könyvében: <em>Amikor leülsz enni parancsolód asztalához, arra legyen gondod, ami elõtted van; és úgy nyújtsd ki a kezed, hogy tudd: neked is hasonlóképpen kell felkészülnöd</em> (vö. Péld 23, 1-2). Mi más a parancsoló asztala, mint az, amelyrõl annak testét és vérét vesszük magunkhoz, aki életét áldozta értünk? Mit jelent melléje ülni, ha nem azt, hogy alázatosan közeledni hozzá? 
Annak pedig, hogy: <em>úgy nyújtsd ki a kezed, hogy tudd, neked is hasonlóképpen kell felkészülnöd</em> egyszer, mi más lehet a jelentése, mint ahogyan már mondtam: amiként Krisztus életét adta értünk, ugyanúgy nekünk is kötelességünk életünket adni testvéreinkért. Hiszen így mondja Péter apostol is: <em>Krisztus szenvedett értünk, példát hagyva nekünk, hogy az õ nyomdokait kövessük</em> (1 Pét 2, 21). Ezt jelenti az, hogy hasonlóképpen felkészülni. 
Ezt tették lángoló szeretettel a vértanúk is. Ha emlékezetüket nem csupán hiábavaló módon akarjuk megünnepelni, és ha az Úr asztalához járulunk, ahhoz a szent lakomához, ahonnan õk is táplálták a lelküket, akkor szükséges, hogy mi is hasonlóképpen készüljünk fel mindarra, amire õk felkészültek.
<br/>&nbsp;&nbsp;&nbsp;&nbsp;
Mindenesetre itt, ennél az asztalnál nem úgy emlékezünk rájuk, mint másokra, akik békében hunytak el, és imádkozunk értük. 
Róluk úgy emlékezünk meg, hogy inkább õk imádkozzanak miértünk, hogy mi is az õ nyomaikba szegõdhessünk, õk ugyanis beteljesítették azt a szeretetet, amelyrõl az Úr jelentette ki, hogy annál senki sem szeret jobban. 
Azt adták oda ugyanis testvéreikért, amit az Úr asztaláról maguk is éppúgy megkaptak.
<br/>&nbsp;&nbsp;&nbsp;&nbsp;
Ezt persze nem úgy kell érteni, mintha ezért valaha is hasonlók lehetnénk az Úr Krisztushoz, még ha a vérontásig is vállaltuk volna érte a vértanúságot. Neki ugyanis volt rá hatalma, hogy odaadja életét, és hogy újra visszavegye azt. Mi pedig nem addig élünk, ameddig akarunk; és meghalunk, ha nem is akarjuk, 
õ amikor meghalt, a halált is megölte önmagában: mi pedig az õ halála által szabadulunk meg az örök haláltól; az õ teste nem ismer romlást; a miénk pedig õáltala fog romolhatatlanságba öltözni a világ végén. Neki nem volt szüksége egyikünkre sem, hogy üdvözítsen minket; mi pedig nála nélkül semmit sem tehetünk, õ készséggel vállalta, hogy nekünk, a szõlõvesszõknek a szõlõtõje legyen. Nélküle egyáltalán nem élhetnénk.
<br/>&nbsp;&nbsp;&nbsp;&nbsp;
Végezetül, ha testvérként meg is halnak az emberek a testvéreikért, mégsem hull egy vértanú vére sem a testvérek bûneinek bocsánatáért úgy, ahogyan ezt õ tette értünk. Nem is ennek az utánzására adott példát nekünk, hanem arra, hogy legyünk érte hálásak. Amennyiben tehát a vértanúk vérüket ontották testvéreikért, annyiban olyan szeretetet tanúsítottak irányukban, mint amilyent az Úr asztalánál kaptak. Tehát szeressük egymást, amiként Krisztus is szeretett minket, és önmagát adta érettünk.
</b>
<p><span class="redsmall">VÁLASZOS ÉNEK</span>
<div align="right" class="red">{r}1 Jn 4, 9. 11. 10{/r}</div>
<br/><b><span class="red">V.</span>
Az Isten szeretete abban nyilvánult meg, hogy az Isten elküldte a világba egyszülött Fiát, hogy általa éljünk. <span class="red">*</span> 
Ha az Isten így szeretett minket, nekünk is szeretnünk kell egymást.</b>
<br/><b><span class="red">F.</span>
Isten elõbb szeretett minket, és elküldte a Fiát bûneinkért engesztelésül. <span class="red">*</span> 
Ha az Isten<!--{BEGIN:PLNE_RESP}--> így szeretett minket, nekünk is szeretnünk kell egymást<!--{END:PLNE_RESP}-->.</b>
<!--{END:VTYZ_cCIT2_6STR}-->
<!--{BEGIN:VTYZ_cCIT1_6STV}-->
<p>
<b>A Zsidókhoz írt levélbõl</b>
<div align="right" class="red">{r:Zsid}4, 14 – 5, 10{/r}</div>
<div align="center" class="redit">A mi fõpapunk: Jézus Krisztus</div>
<b>
<p>&nbsp;&nbsp;&nbsp;&nbsp;
Testvéreim! Mivel olyan kiváló fõpapunk van, aki áthatolt az egeken, Jézus, az Isten Fia, legyünk állhatatosak a hitvallásban. Fõpapunk ugyanis nem olyan, hogy ne tudna együtt érezni gyengeségeinkkel, hanem olyan, aki hozzánk hasonlóan mindenben kísértést szenvedett, a bûntõl azonban ment maradt. Járuljunk tehát bizalommal a kegyelem trónjához, hogy irgalmat találjunk, és kegyelmet kapjunk, amikor segítségre szorulunk.
<br/>&nbsp;&nbsp;&nbsp;&nbsp;
Mert minden fõpapot az emberek közül választanak, és arra rendelik, hogy az Isten tiszteletében képviselje az embereket, ajándékokat és áldozatot mutasson be a bûnökért, mint olyan valaki, aki megértõ tud lenni a tudatlanok és a tévelygõk iránt, hiszen õrá is gyöngeség nehezedik. Ezért a népért is, saját vétkeiért is áldozatot kell bemutatnia. A tisztséget magától senki sem vállalhatja, csak akit az Isten meghív, mint Áront.
<br/>&nbsp;&nbsp;&nbsp;&nbsp;
Így Krisztus sem önmagát emelte fõpapi méltóságra, hanem az, aki így szólt hozzá: „A Fiam vagy, ma szültelek.” Másutt meg ezt mondja: „Pap vagy mindörökké Melkizedek rendje szerint.”
<br/>&nbsp;&nbsp;&nbsp;&nbsp;
Földi életében hangosan kiáltozva, könnyek között imádkozott, s könyörgött ahhoz, aki meg tudta menteni a haláltól, és hódolatáért meghallgatásra talált. Annak ellenére, hogy Isten Fia volt, a szenvedésbõl engedelmességet tanult. Mûve befejeztével pedig örök üdvösséget szerzett azoknak, akik engedelmeskednek neki, mert az Isten õt tette fõpappá, Melkizedek rendje szerint.
</b>
<p><span class="redsmall">VÁLASZOS ÉNEK</span>
<div align="right" class="red">{r}Zsid 5, 8. 9. 7{/r}</div>
<br/><b><span class="red">V.</span>
Krisztus, annak ellenére, hogy Isten Fia volt, a szenvedésbõl engedelmességet tanult. <span class="red">*</span> 
Örök üdvösséget szerzett azoknak, akik engedelmeskednek neki.</b>
<br/><b><span class="red">F.</span>
Földi életében hangosan kiáltozva, könnyek között imádkozott, és hódolatáért meghallgatásra talált. <span class="red">*</span> 
Örök üdvösséget<!--{BEGIN:PLNE_RESP}--> szerzett azoknak, akik engedelmeskednek neki<!--{END:PLNE_RESP}-->.</b>
<!--{END:VTYZ_cCIT1_6STV}-->

<!--{BEGIN:VTYZ_cCIT2_6STV}-->
<p>
<b>Melito szárdeszi püspök húsvéti szentbeszédébõl</b>
<div align="center" class="red">(Nn. 65-71: SC 123, 95-101)</div>
<p>
<div align="center" class="redit">A feláldozott Bárány kiragadott minket a halálból, hagy eljussunk az életre</div>
<b>
<p>&nbsp;&nbsp;&nbsp;&nbsp;
Sok mindent megjövendöltek a próféták Húsvét misztériumáról: ami maga Krisztus, <em>akinek dicsõség legyen örökkön-örökké! Ámen</em> (Gal 1, 5). Az égbõl a földre jött a szenvedõ emberért; az emberi természetet magára vette a Szûz méhében, és emberként jelent meg; szenvedésre alkalmas testében magára vállalta a szenvedõ ember szenvedését, megsemmisítette a testi szenvedéseket, halhatatlan lelkével pedig megölte az ember-gyilkos halált.
<br/>&nbsp;&nbsp;&nbsp;&nbsp;
Õ ugyanis úgy jött közénk, mint Bárány, megöletett, mint Bárány, és – mint egykor Egyiptomból – megváltott minket e világ rabságából, és megmentett a sátán rabszolgaságából, mint egykor a fáraó kezébõl –, tulajdon Szentlelkével megjelölte a lelkünket, és tulajdon vérével testünk tagjait.
<br/>&nbsp;&nbsp;&nbsp;&nbsp;
Õ az, aki zavarba hozta a halált, és jajveszékelésbe juttatta a sátánt, mint Mózes a fáraót, õ az, aki megölte a gonoszságot és terméketlenségre kárhoztatta az igazságtalanságot, mint Mózes Egyiptomot.
<br/>&nbsp;&nbsp;&nbsp;&nbsp;
Õ az, aki kiragadott minket a szolgaságból a szabadságra, a sötétségbõl a világosságra, a halálból az életre, a zsarnokságból az örök királyságba, és új papsággá és örökre választott néppé tett bennünket. Õ a mi üdvösségünk Pászkája, akiben átmentünk a szolgaságból a szabadságra.
<br/>&nbsp;&nbsp;&nbsp;&nbsp;
Õ az, aki sokakban annyi sok mindent elszenvedett; õ az, aki Ábelben megöletett, Izsákban megkötöztetett, Jákobban vándorolt, Józsefben eladták, Mózesben kitették, a bárányban megölték, Dávidban üldözést szenvedett, és a prófétákban meggyalázták.
<br/>&nbsp;&nbsp;&nbsp;&nbsp;
Õ az, aki a Szûztõl testet öltött, akit keresztre feszítettek, eltemettek, és a halálból feltámadva felment a magas égbe.
<br/>&nbsp;&nbsp;&nbsp;&nbsp;
Õ a hangot nem adó Bárány. Õ a megölt Bárány; õ az, aki a Szépséges Báránytól, Máriától született. Õ a nyájból kiválasztott, leölésre elvitt, este feláldozott és éjszaka eltemetett Bárány, õ az, aki a keresztfán meg nem töretett, és a földben el nem porladt; õ az, aki feltámadt a halálból, és a sír mélyébõl feltámasztotta az embert.
</b>
<p><span class="redsmall">VÁLASZOS ÉNEK</span>
<div align="right" class="red">{r}Róm 3, 23-25{/r}; {r}Jn 1, 29{/r}</div>
<br/><b><span class="red">V.</span>
Mindnyájan vétkeztek, és nélkülözik az Isten dicsõségét. Megigazulásukat azonban ingyen kapják, Isten kegyelmének erejébõl, Jézus Krisztus megváltása árán. <span class="red">*</span> 
Õt adta oda Isten véres engesztelõ áldozatul a hitben.</b>
<br/><b><span class="red">F.</span>
Íme, az Isten Báránya, íme, aki elveszi a világ bûneit. <span class="red">*</span> 
Õt adta<!--{BEGIN:PLNE_RESP}--> oda Isten véres engesztelõ áldozatul a hitben<!--{END:PLNE_RESP}-->.</b>
<!--{END:VTYZ_cCIT2_6STV}-->
</body>
</html>
