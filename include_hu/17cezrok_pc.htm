<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 17. HÉT</title>
</head>
<body>
<center><b> ÉVKÖZI IDÕ</b>
<p><b>17. HÉT</b></center>
<center>
<p>OLVASMÁNYOS IMAÓRA</center>

VASÁRNAP
<!--{BEGIN:OCR17NEc_CIT1}-->
<p>
<b>A korintusiakhoz írt második levélbõl</b>
<div align="right" class="red">7, 2-16</div>
<div align="center" class="redit">Az Apostol örül a korintusiak bûnbánata miatt</div>
<b>
<p>&nbsp;&nbsp;&nbsp;&nbsp;
Testvéreim! Értsétek meg! Senkinek kárára nem voltunk, senkit tönkre nem tettünk, senkit rá nem szedtünk. Nem szemrehányásképpen említem, hiszen elõrebocsátottam, hogy szívembe vagytok zárva, együtt élünk-halunk. Nagyon bízom bennetek, és szívesen dicsekszem veletek. Vigasztalás tölt el, és minden bajom közepette túlárad bennem az öröm.
<br/>&nbsp;&nbsp;&nbsp;&nbsp;
Amikor Macedóniába érkeztünk, nem volt nyugalma testünknek, mert mindenfelõl zaklatásban volt részünk, kívül harcok, belül félelem. De Isten, a csüggedõk bátorítója, minket is megvigasztalt Titusz megérkezésével. Nem csupán megérkezésével, hanem a vigasztalással is, amelyben neki nálatok része volt. Elbeszélte, mennyire vágyódtok utánam, hogyan aggódtok s buzgólkodtok értem; mindez fokozta örömömet.
<br/>&nbsp;&nbsp;&nbsp;&nbsp;
Ha levelemmel szomorúságot okoztam is nektek, nem sajnálom. Sajnálkoztam ugyan, amikor láttam, hogy az a levél, ha csak rövid idõre is, szomorúvá tett titeket, most mégis örülök. Nem annak, hogy szomorúak lettetek, hanem hogy a szomorúság megtérésetekre vezetett. Istennek tetszõ módon voltatok szomorúak, így miattunk semmiben sem szenvedtetek kárt. Az Istennek tetszõ szomorúság ugyanis üdvös töredelmet eredményez, s ezt senki sem bánja meg; a világ szomorúsága ellenben a halálba visz. Lám, ebbõl a ti Istennek tetszõ szomorúságotokból mekkora buzgóság fakadt, sõt mentegetõzés, méltatlankodás, félelem, vágyakozás, buzgólkodás és a vétkezõ megbüntetése. Mindezzel igazoltátok, hogy az ügyben ártatlanok vagytok. Ha tehát írtam is nektek, nem a sértõ és nem a sértett miatt tettem, hanem hogy nyilvánvalóvá váljon értünk való buzgalmatok az Isten elõtt. Ezért vigasztalódtunk meg.
<br/>&nbsp;&nbsp;&nbsp;&nbsp;
S vigaszul még Titusz öröme is megörvendeztetett bennünket, hogy lelkét mindnyájan földerítettétek. Ha tehát régebben dicsekedtem veletek elõtte, most nem vallottam szégyent, mert amint nektek is mindent a valósághoz híven mondtunk, úgy a Titusz elõtti dicsekvésünk is igaznak bizonyult. Õ pedig még jobb szívvel van irántatok, mert emlékszik mindnyájatok engedelmes lelkületére, hogy milyen félve-rettegve fogadtátok. Örülök tehát, hogy minden tekintetben bízhatok bennetek.
</b>
<p><span class="redsmall">VÁLASZOS ÉNEK</span>
<div align="right" class="red">2 Kor 7, 10. vö. 9</div>
<br/><b><span class="red">V.</span>
Az Istennek tetszõ szomorúság üdvös töredelmet eredményez; <span class="red">*</span> 
A világ szomorúsága a halálba visz.</b>
<br/><b><span class="red">F.</span>
Istennek tetszõ módon voltunk szomorúak, így semmiben sem szenvedtünk kárt. <span class="red">*</span> 
A világ szomorúsága a halálba visz.</b>
<!--{END:OCR17NEc_CIT1}-->
<!--{BEGIN:OCR17NEc_CIT2}-->
<p>
<b>Aranyszájú Szent János püspöknek a második korintusi levélrõl mondott szentbeszédeibõl</b>
<div align="center" class="red">(Hom. 14, 1-2: PG 497-499)</div>
<p>
<div align="center" class="redit">Minden bajom közt is túlárad bennem az öröm</div>
<b>
<p>&nbsp;&nbsp;&nbsp;&nbsp;
Szent Pál ismételten a szeretetre tereli a szót, hogy rosszallása érdességét egy kicsit elsimítsa. Elõzõleg ugyanis megrótta õket, és szemükre vetette, hogy szeretetét nem viszonozták szeretettel, sõt hátat fordítottak szeretetének, és más, lelki ragályt terjesztõ emberekhez csatlakoztak. Tehát újra tompítja a megrovás élét: Értsetek meg bennünket (vö. 2 Kor 7, 2), azaz „szeressetek minket”! Kéri szeretetüket; és az nem lesz terhes számukra, sõt nagyobb hasznára lesz azoknak, akik adják azt, mint annak, aki kapja. De nem azt mondta: „szeressetek”, hanem a könyörületre jobban emlékeztetõ kifejezést használt: Értsetek meg bennünket!
<br/>&nbsp;&nbsp;&nbsp;&nbsp;
Ki távolított el minket tõletek, kérdezi, ki vetett ki minket a ti jóindulatotokból? Mi az oka annak, hogy kiszorultunk szívetekbõl? Mert amit már elõbb is mondott: hogy ti nem nyitottátok ki a szíveteket (2 Kor 6, 12), azt most itt még világosabban fejezi ki: értsetek meg bennünket, és ezzel ismét a szívébe akarja zárni õket. Mert semmi sem éleszti fel annyira a szeretetet, mint ha a szeretett személy megérti azt, hogy nagyon vágyik a szeretetére az, aki õt szereti.
<br/>&nbsp;&nbsp;&nbsp;&nbsp;
Hiszen elõbb már megmondtam, írja, hogy szívembe vagytok zárva, együtt élünk-halunk (2 Kor 7, 3). Ez a legnagyobb szeretet! Visszautasítottan is együtt akar meghalni, együtt akar élni velük. Mert nem akárhogyan vagytok szívembe zárva, jelenti ki, hanem úgy, amint megmondtam. Mert elõfordulhat az, hogy szeret valaki, de a bajban aztán elfut. De mi nem így vagyunk.
<br/>&nbsp;&nbsp;&nbsp;&nbsp;
Vigasztalás tölt el (2 Kor 7, 4). Honnét ez a vigasztalás? Tõletek jön: mert jó útra tértetek. A tetteitekkel örömet szereztetek nekem. Aki szeret, az egyrészt felpanaszolja ugyan, hogy õt nem szeretik, de másrészt fél attól is, hogy a mértéket túl ne haladja e rosszallásban, nehogy szomorúságot okozzon. Ezért hangoztatja: Vigasztalás tölt el, túlárad bennem az öröm.
<br/>&nbsp;&nbsp;&nbsp;&nbsp;
Vagyis: „Kihívtátok rosszallásomat, de bõségesen jóvá is tettétek, megvigasztaltatok: nemcsak megszüntettétek szomorúságom okát, hanem még örömmel is elhalmoztatok.”
<br/>&nbsp;&nbsp;&nbsp;&nbsp;
Ezután bemutatja öröme nagyságát, nemcsak azzal, amit mondott, hogy túlárad bennem az öröm, hanem azzal is, amit hozzáfûzött: minden bajom közepette is. Mert oly nagy volt, úgymond, az a gyönyörûség, amelyet nekem szereztetek, hogy nem volt képes arra árnyékot vetni az elõzõ nagy szomorúságom sem. Az öröm kiáradó bõsége ugyanis minden ránk zúduló gyötrelmet megszüntetett.
</b>
<p><span class="redsmall">VÁLASZOS ÉNEK</span>
<div align="right" class="red">2 Kor 12, 12. 15</div>
<br/><b><span class="red">V.</span>
Apostoli küldetésem bizonyítékai voltak nálatok: <span class="red">*</span> 
A nagy türelem, a jelek, csodák és erõmegnyilvánulások által.</b>
<br/><b><span class="red">F.</span>
Én örömest hozok áldozatot, sõt magamat is teljesen feláldozom lelketekért. <span class="red">*</span> 
A nagy türelem, a jelek, csodák és erõmegnyilvánulások által.</b>
<!--{END:OCR17NEc_CIT2}-->

HÉTFÕ
<!--{BEGIN:OCR17POc_CIT1}-->
<p>
<b>A korintusiakhoz írt második levélbõl</b>
<div align="right" class="red">8, 1-24</div>
<div align="center" class="redit">Gyûjtés a jeruzsálemi hívek számára</div>
<b>
<p>&nbsp;&nbsp;&nbsp;&nbsp;
Ismertetjük veletek, testvérek, Isten kegyelmét, amellyel elárasztotta Macedónia egyházait. A nehézségek és a súlyos megpróbáltatások ellenére túláradó örömükbõl és nyomasztó szegénységükbõl bõséges adakozás fakadt. Tanúskodom mellettük, hogy erejükhöz mérten, sõt erejükön felül is önként adakoztak. Kérve kérték tõlünk a kegyet, hogy részt vehessenek a szentek megsegítésében. Minden reményünket felülmúlva, szinte magukat adták oda, elsõsorban az Úrnak, azután Isten akaratából nekünk. Ezért arra kértük Tituszt, hogy amint elkezdte, fejezze is be nálatok a jótékonyság mûvét.
<br/>&nbsp;&nbsp;&nbsp;&nbsp;
Ti mindenben kitûntök: a hitben, a szóban, a tudásban, minden buzgólkodásban és az irántunk táplált szeretetben; tûnjetek ki tehát a jótékonykodásban is. Nem parancsként mondom, hanem mások buzgóságára hivatkozva szeretetetek õszinteségét akarom kipróbálni. Hiszen ismeritek Urunk, Jézus Krisztus jótékonyságát. Noha gazdag volt, értetek szegénnyé lett, hogy szegénysége által meggazdagodjatok. Erre nézve tanácsot adok nektek, mert javatokra válik. Tavaly óta nemcsak hogy megkezdtétek a gyûjtést, hanem õszinte szándékotokat is megmutattátok. Most hát gyakorlatban is hajtsátok végre, hogy a készséges akarat tehetségetekhez mérten tetté váljon.
<br/>&nbsp;&nbsp;&nbsp;&nbsp;
Ha az akarat készséges, aszerint tetszik (az Istennek), amije van, nem aszerint, amije nincs. Nem azért kell gyûjteni, hogy mások megszabaduljanak a szükségtõl, ti meg bajba jussatok, hanem az egyenlõségért. Most az õ szükségüket a ti bõségetek enyhíti, hogy majd az õ bõségük nektek szolgáljon szükségetekben segítségül, s így (a javak) kiegyenlítõdjenek. Az írásban is az áll: „Aki sokat gyûjtött, nem bõvelkedett, aki meg keveset, nem szûkölködött.” Hála legyen Istennek, aki Titusz szívét hasonló buzgóságra hangolta irántatok! Engedett felszólításomnak, sõt mivel buzgósága még nagyobb volt, önszántából utazott hozzátok. Vele küldjük azt a testvért is, akit az evangélium hirdetéséért minden egyházban dicsérnek. De nemcsak dicsérik, hanem az egyházak kísérõnkül is rendelték a jótékonyság megszervezésében, amelyet az Úr dicsõségére saját akaratunkból vállaltunk. El akartuk kerülni, hogy valaki megrágalmazzon a gondunkra bízott bõséges adomány miatt. A becsületre ugyanis vigyázunk nemcsak Isten, hanem az emberek elõtt is.
<br/>&nbsp;&nbsp;&nbsp;&nbsp;
Velük küldtük még azt a testvérünket is, akinek buzgóságát sokféle dologban gyakran kipróbáltuk, s aki most irántatok való bizalma folytán még buzgóbb. Ami Tituszt illeti, õ kísérõm, nálatok pedig munkatársam; ami a testvéreket illeti, õk az egyházak küldöttei, Krisztus dicsõsége. Tanúsítsatok szeretetet irántuk, és bizonyítsátok be az egyházak színe elõtt, hogy a veletek való dicsekvésem nem alaptalan.
</b>
<p><span class="redsmall">VÁLASZOS ÉNEK</span>
<div align="right" class="red">2 Kor 8, 9; Fil 2, 7</div>
<br/><b><span class="red">V.</span>
Ismeritek Urunk, Jézus Krisztus jótékonyságát. Noha gazdag volt, értetek szegénnyé lett, <span class="red">*</span> 
Hogy szegénysége által meggazdagodjatok.</b>
<br/><b><span class="red">F.</span>
Szolgai alakot öltve, kiüresítette önmagát. <span class="red">*</span> 
Hogy szegénysége által meggazdagodjatok.</b>
<!--{END:OCR17POc_CIT1}-->
<!--{BEGIN:OCR17POc_CIT2}-->
<p>
<b> Szent Caesarius arles-i püspök beszédeibõl</b>
<div align="center" class="red">(Sermo 25, 1: CCL 103, 111-112)</div>
<p>
<div align="center" class="redit">Az isteni és az emberi irgalmasság</div>
<b>
<p>&nbsp;&nbsp;&nbsp;&nbsp;
Boldogok az irgalmasok, mert majd nekik is irgalmaznak (Mt 5, 7). Édes ez a szó: „irgalmasság”, kedves testvéreim. De ha már maga a szó is ilyen édes, mennyivel inkább édes a tartalma? És noha minden ember szeretne ebben részesedni, sajnos, mégsem él mindenki úgy, hogy ezt ki is érdemelje. Továbbá jóllehet mindenki szeretne irgalomban részesedni, mégis kevesen vannak, akik készek lennének az irgalmasságot gyakorolni is.
<br/>&nbsp;&nbsp;&nbsp;&nbsp;
Ó, ember! Hát ilyen arcátlanul mered ezt magadnak követelni, amit másoknak adni meg elmulasztasz? Aki a mennyben szeretne irgalmat kapni, annak kötelessége itt a földön irgalmasságot gyakorolni. Kedves testvéreim, mivel mindnyájan szeretnénk irgalomban részesülni, ezért már itt a földön szerezzük meg magát az irgalmasságot pártfogónknak, hogy a másvilágon majd megmentsen bennünket. Valóban van irgalmasság Istennél a mennyben, de csak a földi irgalmasság gyakorlása útján juthatunk el hozzá. Hiszen a Szentírás is így tanítja: Uram, a te irgalmasságod a mennyben van (vö. Zsolt 35, 5).
<br/>&nbsp;&nbsp;&nbsp;&nbsp;
Van tehát földi és van mennyei irgalmasság, azaz emberi és isteni. Milyen az emberi irgalmasság? Biztosan olyan, hogy felkarolja a nyomorgó szegényeket. És milyen az isteni irgalmasság? Kétségtelenül olyan, hogy megbocsátja a bûnöket. Mert ami jót tesz az emberi irgalmasság földi zarándoklásunk idején, azt az isteni irgalmasság visszafizeti az örök hazában. Hiszen itt e világon minden szegényben Isten didereg és éhezik, miként maga is mondja: Amit e legkisebb testvéreim közül eggyel is tettetek, velem tettétek (Mt 25, 40). Tehát Isten, aki kegyesen adni akar a mennyben, kapni akar itt a földön.
<br/>&nbsp;&nbsp;&nbsp;&nbsp;
Hát olyanok vagyunk, hogy kapni akarunk, amikor Isten ajándékot ad, viszont amikor õ kér, akkor nem akarunk adni? Pedig amikor egy szegény éhezik, akkor Krisztus éhezik, amint maga is megmondta: Éhes voltam, és nem adtatok ennem (Mt 25, 42). Tehát ne fordítsd el tekintetedet a szegények nyomoráról, ha bizalommal szeretnéd remélni bûneid bocsánatát. Krisztus most még éhezik, testvérek: minden szegényben õ éhezik, és õ szomjazik, és amit itt a földön kap, azt a mennyben visszafizeti.
<br/>&nbsp;&nbsp;&nbsp;&nbsp;
Kérdezlek benneteket, testvérek: mit szeretnétek, vagy mit kerestek, amikor a templomba jöttök? Valóban, mi mást, ha nem irgalmasságot? Gyakoroljátok tehát a földi irgalmasságot, és majd megnyeritek a mennyeit! Hozzád a szegény könyörög, te pedig Istenhez könyörögsz: az kenyérért, te pedig örök életért. Adj a koldusnak, mert ezáltal kiérdemled, hogy te is kapj Krisztustól. Halld meg szavát: Adjatok, és akkor ti is kaptok (Lk 6, 38). Nem tudom, hogy milyen jogcímen akarsz kapni, ha te nem akarsz adni. Ezért tehát, ha a templomba jöttök, tehetségtekhez képest adjatok valami alamizsnát a szegényeknek.
</b>
<p><span class="redsmall">VÁLASZOS ÉNEK</span>
<div align="right" class="red">Lk 6, 36. 37; Mt 5, 7</div>
<br/><b><span class="red">V.</span>
Legyetek irgalmasok, amint Atyátok is irgalmas! <span class="red">*</span> 
Bocsássatok meg, és nektek is megbocsátanak. Adjatok, és akkor ti is kaptok.</b>
<br/><b><span class="red">F.</span>
Boldogok az irgalmasok, mert majd nekik is irgalmaznak. <span class="red">*</span> 
Bocsássatok meg, és nektek is megbocsátanak. Adjatok, és akkor ti is kaptok.</b>
<!--{END:OCR17POc_CIT2}-->

KEDD
<!--{BEGIN:OCR17UTc_CIT1}-->
<p>
<b>A korintusiakhoz írt második levélbõl</b>
<div align="right" class="red">9, 1-15</div>
<div align="center" class="redit">A jótékonyság áldásai</div>
<b>
<p>&nbsp;&nbsp;&nbsp;&nbsp;
Testvéreim!
<br/>&nbsp;&nbsp;&nbsp;&nbsp;
A szenteknek való gyûjtésrõl fölösleges többet írnom. Hiszen ismerem készséges szíveteket, és dicsérlek is benneteket a macedónoknak. Tavaly óta Achája is készen áll rá, és buzgóságotok sokakat föllelkesített. Mégis elküldtem a testvéreket, hogy a dicséret, amelyben benneteket részesítettelek, e tekintetben alaptalannak ne bizonyuljon, hanem amint mondtam, készen álljatok. Különben ha macedónok jönnek velem, s készületlenül találnak titeket, mi is szégyent vallunk ebben az ügyben, és ti még inkább. Ezért tartottam szükségesnek, hogy felszólítsam a testvéreket, menjenek el hozzátok elõre, és gyûjtsék össze a megígért adományt. Minden legyen készen, hogy a bõ áldás, ne a szûk alamizsna képét mutassa.
<br/>&nbsp;&nbsp;&nbsp;&nbsp;
Azt mondom ugyanis: Aki szûken vet, szûken is arat; s aki bõven vet, bõven arat. Mindenki elhatározásának megfelelõen adjon, ne kelletlenül vagy kényszerûségbõl, mert Isten a vidám adakozót szereti. Isten elég hatalmas ahhoz, hogy bõven megadjon nektek minden adományt, hogy mindig és minden tekintetben bõven ellátva készen legyetek minden jótettre. Az írásban ezt olvassuk: „Osztogat, adakozik a szegénynek, és jósága mindvégig megmarad.”
<br/>&nbsp;&nbsp;&nbsp;&nbsp;
Aki pedig magot ad a magvetõnek, és kenyeret táplálékul, megsokasítja vetésteket, és megszaporítja jótékonyságotok gyümölcsét, hogy mindig gazdagon teljék nektek mindenféle adakozásra. Ez a mi közvetítésünkkel másokból hálát vált ki Isten iránt. Mert ha ebbe a szent szolgálatba belekapcsolódunk, azzal nemcsak a szentek szükségletét elégítjük ki, hanem Isten iránt is õszinte hálára indítunk. Ha tehát kitartotok a jótékonykodásban, Istent magasztalják érte, mivel készségesen vallomást tettetek Krisztus evangéliumáról, és bõkezûségetekkel kifejezésre juttattátok a velük és a többiekkel való közösséget. Imádkoznak is majd értetek, és vágyódnak utánatok abban a tudatban, hogy Isten kegyelme bõségesen kiáradt rátok.
<br/>&nbsp;&nbsp;&nbsp;&nbsp;
Hála legyen Istennek kimondhatatlan ajándékáért!
</b>
<p><span class="redsmall">VÁLASZOS ÉNEK</span>
<div align="right" class="red">Lk 6, 38; 2 Kor 9, 7</div>
<br/><b><span class="red">V.</span>
Adjatok, és akkor ti is kaptok. Jó, tömött, megrázott és túlcsorduló mértékkel mérnek öletekbe. <span class="red">*</span> 
Mert amilyen mértékkel ti mértek, olyannal mérnek majd nektek is.</b>
<br/><b><span class="red">F.</span>
Mindenki elhatározásának megfelelõen adjon, ne kelletlenül vagy kényszerûségbõl. <span class="red">*</span> 
Mert amilyen mértékkel ti mértek, olyannal mérnek majd nektek is.</b>
<!--{END:OCR17UTc_CIT1}-->
<!--{BEGIN:OCR17UTc_CIT2}-->
<p>
<b>Nagy Szent Vazul püspök szentbeszédeibõl</b>
<div align="center" class="red">(Hom. De caritate, 3, 6: PG 31, 266-267. 275)</div>
<p>
<div align="center" class="redit">Vessetek magatoknak nagylelkûségben!</div>
<b>
<p>&nbsp;&nbsp;&nbsp;&nbsp;
Ó, ember, utánozd a földet, és hozz te is termést, mint az, nehogy alávalóbbnak mutatkozzál az élettelen anyagnál. Az ugyanis gyümölcsöt terem, de nem azért, hogy maga élvezze, hanem hogy neked szolgáljon vele. Viszont ha te bármilyen jótett gyümölcsét is teremnéd, megtarthatnád azt magadnak, hiszen a jótettek érdeme és jutalma legtöbbször a cselekvõé marad. Enni adtál az éhezõnek; az a tiéd is lesz, amit neki adtál, mert majd kamatostól térül vissza az neked. Miként ugyanis a földbe esõ búzamag is a magvetõnek hozza majd termését, ugyanúgy az éhezõknek adott kenyér is a jövõben nagy jutalmat szerez számodra. A földmûves eredményébõl tanulva fogj hozzá tehát te is a mennyei magvetéshez, írva van ugyanis: Vessetek magatoknak nagylelkûségben! (vö. Oz 10, 12).
<br/>&nbsp;&nbsp;&nbsp;&nbsp;
Hiszen itt fogod majd hagyni földi gazdagságodat, még ha nem akarod, akkor is; ezzel szemben a jótetteiddel dicsõséget szerzel magadnak, és ezt elviszed majd az Úr elé, amikor tudniillik ott a mindenség Bírája elõtt a téged körülálló nép majd táplálónak és jótevõ adakozónak fog nevezni, és olyan neveket ad majd neked, amelyek emberbarátságot és jószívûséget jelentenek. Hát nem látod, hogy akik a pénzüket színházakra, birkózókra, színészekre, vadállatokkal küzdõ emberekre, azaz olyanokra pazarolják, akiknek még a látásától is mindenki elfordul, mindezt csak egy rövid ideig tartó hírnévért, a nép üdvrivalgásáért és tapsáért teszik?
<br/>&nbsp;&nbsp;&nbsp;&nbsp;
Te mégis szûkmarkú volnál anyagi javaidat arra fordítani, amibõl oly nagy dicsõséget fogsz majd elnyerni? Majd Isten is meg lesz veled elégedve, az angyalok is dicsérni fognak téged, s ahány ember csak élt e világon, mind boldognak fog téged hirdetni; majd az örök dicsõséget, az igazak koronáját és a mennyek országát kapod meg jutalmul azért, hogy múlandó javaidat ily helyesen használtad fel. Nem kell aggódnod, és biztos a reményed erre a jutalomra, ha megveted ezeket a földi javakat. Rajta tehát, gazdálkodjál sokféleképpen múlandó javaiddal; légy nagylelkû, és jókedvûen adakozzál a szûkölködõknek, hogy elmondhassák rólad is: Bõséges adományt oszt a szegényeknek, nagylelkûsége megmarad örökké (vö. Zsolt 111, 9).
<br/>&nbsp;&nbsp;&nbsp;&nbsp;
Mennyire nagylelkû és bõkezû adakozónak kellene lenned, milyen derûsnek, és mennyire kellene örülnöd annak a kapott jótéteménynek, hogy nem te koldulsz mások ajtajánál, hanem mások zörgetnek nálad! És most mégis rosszkedvû vagy, és alig lehet bejutni hozzád; kitérsz még a találkozás elõl is, nehogy esetleg bármi csekély dolgot is ki kelljen adnod a kezedbõl. Csak ezt az egyet tudod mondani: „Nekem sincs, nem adok, mert én is szegény vagyok.” Tényleg szegény vagy, és hiányzik is belõled minden jóság: szegény vagy a szeretetben, szegény az emberségben, szegény az istenhitben és szegény az örök élet reményében.
</b>
<p><span class="redsmall">VÁLASZOS ÉNEK</span>
<div align="right" class="red">vö. Iz 58, 7-8</div>
<br/><b><span class="red">V.</span>
Törd meg az éhezõnek kenyeredet, és a hajléktalan szegényt fogadd be házadba. <span class="red">*</span> 
Akkor majd felragyog világosságod, mint a hajnal, és elõtted halad majd igazságod.</b>
<br/><b><span class="red">F.</span>
 Ha mezítelent látsz, öltöztesd föl, és ne fordulj el embertársad elõl! <span class="red">*</span> 
Akkor majd felragyog világosságod, mint a hajnal, és elõtted halad majd igazságod.</b>
<!--{END:OCR17UTc_CIT2}-->

SZERDA
<!--{BEGIN:OCR17STRc_CIT1}-->
<p>
<b>A korintusiakhoz írt második levélbõl</b>
<div align="right" class="red">10, 1 – 11, 6</div>
<div align="center" class="redit">Az Apostol védekezése</div>
<b>
<p>&nbsp;&nbsp;&nbsp;&nbsp;
Testvéreim! 
<br/>&nbsp;&nbsp;&nbsp;&nbsp;
Krisztus szelídségére és irgalmasságára kérlek titeket én, Pál, aki közöttetek, szemtõl szembe szerény vagyok, de távollétemben szigorú; arra kérlek titeket, hogy ottlétemkor ne kelljen majd erélyesen föllépnem, azzal a határozottsággal, amellyel, azt hiszem, fölléphetek olyanokkal szemben, akik azt tartják rólunk, hogy a test szerint élünk. Igaz ugyan, hogy testben élünk, de harcunkat nem a test szerint vívjuk, mert harci fegyvereink nem földiek, hanem isteni eredetûek, amelyek várakat is lerombolnak, így megcáfoljuk az ellenérveket és mindazt, ami Isten megismerése elé akadályként tornyosul, minden értelmet hatalmunkba ejtünk, s Krisztus iránt hódolatra kényszerítünk. Készen állunk arra is, hogy minden engedetlenséget megtoroljunk, mihelyt a ti engedelmességetek tökéletessé válik.
<br/>&nbsp;&nbsp;&nbsp;&nbsp;
Nézzétek, ami kézenfekvõ: ha valaki azzal kérkedik, hogy Krisztusé, ne felejtse el, ahogy õ, úgy mi is Krisztusé vagyunk. S ha valamivel többet dicsekedném hatalmunkkal, amelyet az Úr épülésetekre adott, nem romlástokra, nem maradnék szégyenben. De nem akarom azt a látszatot kelteni, hogy leveleimmel ijesztgetlek benneteket. Ugyanis azt mondják, hogy levelei súlyosak és kemények, de fellépése erõtlen, beszéde meg gyatra. Az ilyen gondolja meg, hogy amilyenek a távolból leveleinkben vagyunk, olyanok vagyunk a tetteinkben is, amikor jelen vagyunk.
<br/>&nbsp;&nbsp;&nbsp;&nbsp;
Mi ugyan nem merjük magunkat azokhoz számítani vagy hasonlítani, akik ajánlgatják magukat. Balgaságukban saját magukat teszik meg mértéknek, és önmagukból veszik az összehasonlítást. Mi ellenben nem dicsekszünk a mértéken túl, hanem csak hatáskörünk mértéke szerint, ahogy az Isten szabta ki nekünk, s ahogy hozzátok is eljutottunk. Tehát nekünk nem kell átlépnünk hatáskörünket, mintha másként nem jutnánk el hozzátok, hiszen Krisztus evangéliumával csakugyan eljutottunk hozzátok. Nem dicsekszünk hát mértéken túl a mások munkájával, de reméljük, hogy hitetek gyarapodásával, ahogy az hatáskörünket megilleti, mind nagyobb megbecsülésben lesz köztetek részünk. Akkor határaitokon túl is hirdethetjük az evangéliumot anélkül, hogy idegen területen mások munkájával dicsekednénk. De „aki dicsekszik, az Úrban dicsekedjék”. Nem az a megbízható, aki magát ajánlja, hanem akit az Úr ajánl.
<br/>&nbsp;&nbsp;&nbsp;&nbsp;
Bárcsak eltûrnétek részemrõl egy kis balgaságot! De hiszen meg is teszitek. Én Isten féltékenységével féltelek titeket. Mert eljegyeztelek benneteket egy férfival, hogy tiszta szûzként vezesselek el Krisztushoz.
<br/>&nbsp;&nbsp;&nbsp;&nbsp;
Félek azonban, hogy a kígyó, amint álnokul rászedte Évát, a ti elméteket is megzavarja, és akkor vége a Krisztushoz való õszinte ragaszkodásotoknak. Ha ugyanis valaki jönne, és más Jézust hirdetne, mint akit mi hirdettünk, vagy más lelket kapnátok, mint amit elnyertetek, vagy más evangéliumot, mint amit elfogadtatok, szívesen vennétek. Pedig gondolom, semmivel sem vagyok kisebb a „fõ-fõapostoloknál”. Mert ha az ékesszóláshoz nem értek is, a tudásom megvan. Ezt különben minden tekintetben igazoltuk is elõttetek.
</b>
<p><span class="redsmall">VÁLASZOS ÉNEK</span>
<div align="right" class="red">2 Kor 10, 3-4; Ef 6, 16. 17</div>
<br/><b><span class="red">V.</span>
Testben élünk, de harcunkat nem a test szerint vívjuk. <span class="red">*</span> 
Mert harci fegyvereink nem földiek.</b>
<br/><b><span class="red">F.</span>
Fogjátok a hit pajzsát meg a Lélek kardját, vagyis az Isten szavát. <span class="red">*</span> 
Mert harci fegyvereink nem földiek.</b>
<!--{END:OCR17STRc_CIT1}-->
<!--{BEGIN:OCR17STRc_CIT2}-->
<p>
<b>Jeruzsálemi Szent Cirill püspök hitmagyarázataiból</b>
<div align="center" class="red">(Cat. 18, 23-25: PG 33, 1043-1047)</div>
<p>
<div align="center" class="redit">Az Egyház: Isten népének gyülekezete</div>
<b>
<p>&nbsp;&nbsp;&nbsp;&nbsp;
Az Egyházat katolikusnak, vagyis egyetemesnek mondjuk. Tesszük ezt azért, mert a föld innensõ határától a túlsó határáig elterjedt, illetve mert egyetemesen és hiány nélkül tanítja azokat a láthatatlan és látható, égi és földi dolgokról szóló hitigazságokat, amelyeket meg kell ismerniük az embereknek. Azért is hirdetjük, hogy egyetemes az Egyház, mert minden embert el kell vezetnie az Istennek kijáró igazi hódolatra: uralkodókat és alattvalókat, tanultakat és tanulatlanokat. Végül azért is katolikus az Egyház, mert egyetemlegesen orvosol és gyógyít minden bûnt, amelyet a test és a lélek elkövet, ugyanakkor pedig õ maga birtokol is minden néven nevezendõ erényt, akár cselekedetekben, akár szavakban nyilvánul az meg, és a Szentlélektõl származó mindenféle karizmát is.
<br/>&nbsp;&nbsp;&nbsp;&nbsp;
Igen találó szó az is, hogy az Egyház: gyülekezet, hiszen mindenkit összegyûjt, együvé terel, amint az Úr mondja a Leviták könyvében: Gyûjtsd össze az egész közösséget a szövetség sátrának bejáratához (vö. Lev 8, 3). Említésre méltó az is, hogy elõször itt fordul elõ a Szentírásban ez a szó: „gyûjtsd össze”; akkor, amikor Áront az Úr beiktatja a fõpapságba. A Második Törvénykönyvben pedig ezt mondja Isten Mózesnek: Gyûjtsd elém a népet, hallja szavamat, s tanuljon meg félni tõlem (MTörv 4, 10). A gyülekezet szót akkor használja ismét, amikor a táblákról ezt mondja: Ugyanazok a szavak vannak ráírva, amelyeket az Úr a gyülekezet napján a hegyen a tûz közepébõl intézett hozzátok (vö. MTörv 10, 4); ez más szavakkal, de tulajdonképpen ezt jelenti: „Azon a napon, amelyen az Úr hívására egybegyûltetek”. A Zsoltáros pedig így énekel: Magasztallak a nagy gyülekezetben, dicsõítelek a sok nép között (Zsolt 34, 18).
<br/>&nbsp;&nbsp;&nbsp;&nbsp;
Más alkalommal pedig így énekelt a Zsoltáros: Ünnepi közösségben áldjátok az Istent, az Urat, ti, Izrael ivadékai! (Zsolt 67, 27). Üdvözítõnk azután a pogányok közül származókból egy második gyülekezetet épített fel, a mi szent Egyházunkat, amely a keresztényekbõl áll, s errõl mondta Péternek: Én erre a sziklára építem Egyházamat, és az alvilág kapui sem vesznek erõt rajta (Mt 16, 18).
<br/>&nbsp;&nbsp;&nbsp;&nbsp;
Isten ugyanis elvetette azt az egy gyülekezetet, amely Júdeában volt, és ettõl kezdve Krisztusnak mind több egyháza létezik a földön, s ezekre vonatkozik az, ami a zsoltárokban áll: Új dalt énekeljetek az Úrnak, dicsérete zengjen hívei körében (Zsolt 149, 1). Ezekhez a gondolatokhoz kapcsolódnak a Próféta szavai, amelyeket a zsidókhoz intézett: Nem találom kedvemet bennetek, mondja a Seregek Ura; majd kevéssel alább így folytatja: Ezért napkelettõl napnyugatig nagy az én nevem a népek között (Mal 1, 10-11). És Pál errõl a szent katolikus Egyházról írja Timóteusnak: Tudd, hogyan kell viselkedned Isten házában, amely az élõ Isten Egyháza, az igazság oszlopa és biztos alapja (1 Tim 3, 15).
</b>
<p><span class="redsmall">VÁLASZOS ÉNEK</span>
<div align="right" class="red">1 Pét 2, 9-10</div>
<br/><b><span class="red">V.</span>
Ti választott nemzetség, szent nemzet, tulajdonul kiválasztott nép vagytok, <span class="red">*</span> 
Hogy annak dicsõségét hirdessétek, aki a sötétségbõl meghívott benneteket csodálatos világosságára.</b>
<br/><b><span class="red">F.</span>
Ti valamikor nem voltatok nép, most pedig Isten népe vagytok. <span class="red">*</span> 
Hogy annak dicsõségét hirdessétek, aki a sötétségbõl meghívott benneteket csodálatos világosságára.</b>
<!--{END:OCR17STRc_CIT2}-->

CSÜTÖRTÖK
<!--{BEGIN:OCR17STVc_CIT1}-->
<p>
<b>A korintusiakhoz írt második levélbõl</b>
<div align="right" class="red">11, 7-29</div>
<div align="center" class="redit">Az apostolok</div>
<b>
<p>&nbsp;&nbsp;&nbsp;&nbsp;
Testvéreim! 
<br/>&nbsp;&nbsp;&nbsp;&nbsp;
Talán hibát követtem el, amikor magamat megaláztam, hogy titeket felmagasztaljalak, és ingyen hirdettem köztetek az Isten evangéliumát? Más egyházakat fosztottam ki, amikor tõlük támogatást fogadtam el, csak hogy nektek szolgálhassak. Amikor meg köztetek tartózkodtam, nem voltam senkinek terhére, akkor sem, ha szükséget szenvedtem. Ha valamiben hiányt szenvedtem, a Macedóniából jövõ testvérek segítettek ki a bajból. Mindenképpen ügyeltem rá, hogy ne legyek terhetekre, s a jövõben is ügyelek. Krisztus igazságára mondom: ezt a dicsõséget Achája tájain sem vehetik el tõlem. Vajon miért? Talán mert nem szeretlek titeket? Isten a tudója!
<br/>&nbsp;&nbsp;&nbsp;&nbsp;
De amit eddig tettem, ezután is megteszem, nehogy alkalmat adjak azoknak, akik keresik a módot, hogy dicsekvésükkel hozzánk hasonlónak tûnjenek fel. Az ilyenek álapostolok, álnok munkások, akik csak a látszatát keltik annak, hogy Krisztus apostolai. S ez nem csoda, hiszen a sátán is a világosság angyalának tetteti magát. Nem nagy dolog tehát, ha a szolgái is az igazság szolgáinak akarnak látszani. Végük méltó lesz tetteikhez.
<br/>&nbsp;&nbsp;&nbsp;&nbsp;
Megismétlem: ne tartson senki balgának! De ha mégis, akkor fogadjatok el úgy, mint a balgát, hogy egy kissé én is dicsekedhessem. Amit most mondok, nem az Úr szerint mondom, hanem mert dicsekvésre szántam el magam, mintegy balgaságomban. Olyan sokan dicsekszenek a test szerint, tehát én is dicsekszem. Hiszen ti, okos emberek, engeditek, hogy a balgák megnyerjenek benneteket. Eltûritek, hogy valaki szolgává alacsonyít benneteket, ha kifoszt, ha kihasznál, ha fölétek kerekedik, ha arcul üt. Szégyenkezve vallom meg, hogy ilyesmire mi nem vállalkoztunk.
<br/>&nbsp;&nbsp;&nbsp;&nbsp;
De ha valaki dicsekedni mer – balgaként mondom –, merek én is. Zsidók õk? Én is. Izrael fiai? Én is. Ábrahám leszármazottai? Én is. Krisztus szolgái? Balgaság mondani, de mondom: én még inkább. Hiszen többször fáradtam, többször voltam börtönben. Módfelett sok verésben volt részem, sokszor forogtam halálveszélyben. A zsidóktól öt ízben kaptam egy híján negyvenet, háromszor megbotoztak, egyszer megköveztek. Háromszor szenvedtem hajótörést, egy nap és egy éjjel a nyílt tengeren hányódtam. Sokszor voltam vándorúton. Veszélyben forogtam folyóvizeken, veszélyben rablók miatt, veszélyben népem körében, veszélyben a pogányok között; veszélyben a városokban, veszélyben a pusztaságban, veszélyben a tengeren, veszélyben az áltestvérek közt. Fáradtam és gyötrõdtem, sokat virrasztottam, éheztem és szomjaztam, sõt koplaltam, fagyoskodtam, és nem volt mit fölvennem.
<br/>&nbsp;&nbsp;&nbsp;&nbsp;
Nem tekintve az egyebeket, naponként a zaklatásokat, az összes egyház rám nehezedõ gondját. Ki gyönge, hogy én ne volnék gyönge? Ki botránkozik meg, hogy én ne égnék?
</b>
<p><span class="redsmall">VÁLASZOS ÉNEK</span>
<div align="right" class="red">Gal 1, 11. 12; 2 Kor 11, 10. 7</div>
<br/><b><span class="red">V.</span>
Az általam hirdetett evangélium nem embertõl való. <span class="red">*</span> 
Hiszen nem embertõl kaptam, hanem Jézus Krisztus kinyilatkoztatásából.</b>
<br/><b><span class="red">F.</span>
Krisztus igazságára mondom: Isten evangéliumát hirdettem köztetek. <span class="red">*</span> 
Hiszen nem embertõl kaptam, hanem Jézus Krisztus kinyilatkoztatásából.</b>
<!--{END:OCR17STVc_CIT1}-->
<!--{BEGIN:OCR17STVc_CIT2}-->
<p>
<b>Jeruzsálemi Szent Cirill püspök hitmagyarázataiból</b>
<div align="center" class="red">(Cat. 18, 26-29: PG 33, 1047-1050)</div>
<p>
<div align="center" class="redit">Az Egyház Krisztus jegyese</div>
<b>
<p>&nbsp;&nbsp;&nbsp;&nbsp;
„Katolikus” Egyház: mindannyiunk szent édesanyjának ez a sajátos neve; de az Egyház Isten egyszülött Fiának, a mi Urunknak, Jézus Krisztusnak a jegyese is (mert meg van írva: Ahogy Krisztus is szerette az Egyházat, és feláldozta magát érte (Ef 5, 25), úgy szeresse a férj is a feleségét). Az Egyház elõképe és hasonlata is a magasságbeli Jeruzsálemnek, amely szabad asszony és mindnyájunk anyja (Gal 4, 25). Elõbb gyermektelen volt, de most már számtalan gyermeke van.
<br/>&nbsp;&nbsp;&nbsp;&nbsp;
Miután az elõbbi, vagyis az ószövetségi közösség megszûnt, ebben a másodikban pedig, vagyis a katolikus Egyházban – Pál szavai szerint – Isten némelyeket apostollá, másokat prófétává, ismét másokat tanítóvá tett. Adott csodatevõ hatalmat, gyógyítóerõt, segítõkészséget, kormányzóképességet, különféle nyelvadományt (1 Kor 12, 28), és minden erénynek tökéletes példáját: értem alatta a bölcsességet és értelmességet, a mértékletességet és igazságosságot, az irgalmasságot és emberszeretetet, és az üldözésekben tanúsított legyõzhetetlen türelmet.
<br/>&nbsp;&nbsp;&nbsp;&nbsp;
Ez az Egyház elõször az üldözések és megpróbáltatások idején, az igazság támadó és védõ fegyverét hordozva dicsõségben és megszégyenülésben, a szent vértanúk homlokára sokszínû és százféle virágból font koszorút a türelmesség jutalmaként. Most pedig a béke idõszakában, Isten kegyelmébõl a királyok s más magas méltóságban levõk kötelességüknek érzik, hogy nagy tiszteletben tartsák, és ugyanígy minden rendû és rangú ember is. És amíg a föld különbözõ részein levõ népek királyainak hatalma csak az ország határain belül van meg, addig egyedül csak a szent katolikus Egyház az, amelynek a hatalma korlátlanul terjed ki az egész földkerekségre. Határaidon ugyanis békét ad Isten, olvassuk a Szentírásban (vö. Zsolt 147, 14).
<br/>&nbsp;&nbsp;&nbsp;&nbsp;
Ha ebben a szent Egyházban megszerezzük a kellõ ismereteket, és igazán megtérünk, mienk lesz a mennyország, és örökségünk az örök élet. Ezért mindent el is szenvedünk, csakhogy elnyerjük az Úrtól. Mert nem akármilyen semmiség a mi kitûzött célunk: mi az örök élet jutalmáért fáradozunk. Ezért a hitvallásunkban, miután kimondjuk, hogy hiszem a test feltámadását, tudniillik a halálból való feltámadását – amelyrõl már adtunk oktatást –, rögtön hittel valljuk meg az örök életet is, ezért harcolunk mi, keresztények.
<br/>&nbsp;&nbsp;&nbsp;&nbsp;
Az Élet tehát igazán és valóban az Atya; õ pedig mint forrás, a Fiú által a Szentlélekben árasztja ki mennyei ajándékait az összes emberre. Az õ szeretetének köszönhetjük, hogy mi, emberek is megkapjuk az örök élet biztosan megígért javait.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 32, 12</div>
<br/><b><span class="red">V.</span>
Áldott a nép, amelyet a mindenség Ura megáldott, mondván: <span class="red">*</span> 
Kezem mûve és örökségem vagy te, Izrael.</b>
<br/><b><span class="red">F.</span>
Boldog a nemzet, amelynek Istene az Úr, a nép, amelyet örökül választott. <span class="red">*</span> 
Kezem mûve és örökségem vagy te, Izrael.</b>
<!--{END:OCR17STVc_CIT2}-->

PÉNTEK
<!--{BEGIN:OCR17PIc_CIT1}-->
<p>
<b>A korintusiakhoz írt második levélbõl</b>
<div align="right" class="red">11, 30 – 12, 13</div>
<div align="center" class="redit">Az Apostol gyengeségeivel dicsekszik</div>
<b>
<p>&nbsp;&nbsp;&nbsp;&nbsp;
Testvéreim!
<br/>&nbsp;&nbsp;&nbsp;&nbsp;
Ha dicsekednem kell, gyengeségeimmel dicsekszem. Isten, Urunk, Jézus Atyja, aki mindenkor áldott, tudja, hogy nem hazudom. Damaszkuszban Aretász király helytartója õriztette a damaszkusziak városát, hogy elfogjon, s egy ablakból kosárban bocsátottak le a falon, így menekültem ki a kezébõl.
<br/>&nbsp;&nbsp;&nbsp;&nbsp;
Ha dicsekednem kell, bár az mit sem ér, rátérek a látomásokra és az Úr kinyilatkoztatásaira. Tudok egy emberrõl Krisztusban, aki tizennégy évvel ezelõtt – testben-e, nem tudom, testetlenül-e, nem tudom, csak az Isten tudja – elragadtatott a harmadik égig. És tudom, hogy ez az ember – testben-e vagy testetlenül, nem tudom, csak az Isten tudja –„elragadtatott a paradicsomba, és titokzatos szavakat hallott, amelyeket embernek nem szabad kimondania. Ilyen dolgokkal dicsekszem, de magammal nem dicsekszem, hacsak gyengeségeimmel nem. Pedig ha (valóban) dicsekedni akarnék, nem volnék balga kérkedõ, hiszen igazat mondanék. De óvakodom tõle, nehogy valaki többre értékeljen engem annál, amit bennem lát vagy tõlem hall.
<br/>&nbsp;&nbsp;&nbsp;&nbsp;
De hogy a nagyszerû kinyilatkoztatás elbizakodottá ne tegyen, tövist kaptam testembe, a sátán angyalát, hogy arcul csapkodjon, és el ne bízzam magam. Háromszor kértem ezért az Urat, hogy szabadítson meg tõle, de azt felelte: „Elég neked az én kegyelmem. Mert az erõ a gyengeségben nyilvánul meg a maga teljességében.” 
<br/>&nbsp;&nbsp;&nbsp;&nbsp;
Ezért a legszívesebben a gyöngeségeimmel dicsekszem, hogy Krisztus ereje költözzön belém. Kedvem telik a Krisztusért való gyöngeségben, gyalázatban, nélkülözésben, üldöztetésben és szorongattatásban, mert amikor gyönge vagyok, akkor vagyok erõs.
<br/>&nbsp;&nbsp;&nbsp;&nbsp;
Balga lettem, de ti kényszerítettetek rá, jóllehet az lett volna a kötelességetek, hogy ajánljatok, hiszen semmivel sem maradok el a „fõ-fõ apostolok” mögött, ha semmi vagyok is. Apostoli küldetésem bizonyítékai voltak nálatok: a nagy türelem, a jelek, a csodák és erõmegnyilvánulások. Mi az, amiben a többi egyház mögött elmaradtatok, hacsak abban nem, hogy nem voltam terhetekre? Ezt a „megbántást” nézzétek el nekem.
</b>
<p><span class="redsmall">VÁLASZOS ÉNEK</span>
<div align="right" class="red">2 Kor 12, 9; 4, 7</div>
<br/><b><span class="red">V.</span>
Legszívesebben a gyöngeségeimmel dicsekszem, hogy Krisztus ereje költözzön belém. <span class="red">*</span> 
Mert az erõ a gyöngeségben nyilvánul meg a maga teljességében.</b>
<br/><b><span class="red">F.</span>
Ez a kincsünk cserépedényben van, hogy a nagyszerû erõt ne magunknak, hanem Istennek tulajdonítsuk. <span class="red">*</span> 
Mert az erõ a gyöngeségben nyilvánul meg a maga teljességében.</b>
<!--{END:OCR17PIc_CIT1}-->
<!--{BEGIN:OCR17PIc_CIT2}-->
<p>
<b>Kezdõdik Antiochiai Szent Ignác püspök és vértanúnak Polikárphoz írt levele</b>
<div align="center" class="red">(Nn. 1, 1 – 4, 3: Funk 1, 247-249)</div>
<p>
<div align="center" class="redit">Viseljünk el mindent Isten miatt, hogy õ is elviseljen minket!</div>
<b>
<p>&nbsp;&nbsp;&nbsp;&nbsp;
Ignác, más néven Teoforusz, üdvözletét küldi Polikárpnak, a szmirnai egyház püspökének, akire inkább felügyel az Atyaisten és az Úr Jézus.
<br/>&nbsp;&nbsp;&nbsp;&nbsp;
Nagyra becsülöm istenes lelkületedet, amely megingathatatlan sziklaként áll a hitben, és megasztalom Istent, hogy láthattam szent arcodat. Bárcsak az Úrban mindig együtt lehetnénk! Kérlek téged a kegyelem által, amely eláraszt, gyorsítsd futásodat a versenypályán, és mindenkit buzdíts, hogy üdvösségét elnyerje. Tisztségedet védd meg minden testi és szellemi gondoskodással. Legyen gondod az egységre, ennél semmi sincs fontosabb. Tûrj el mindenkit, mint téged is eltûr az Úr; mindenkit viselj el szeretetben, mint ahogy meg is teszed. Szüntelenül az imádságnak élj. Kérj nagyobb bölcsességet, mint amelyben részed van, õrködj virrasztó lélekkel. Isten példája szerint beszélj mindenkivel: mindenki baját vedd magadra, mint igazi atléta. Ha több az erõfeszítés, több lesz jutalmad is.
<br/>&nbsp;&nbsp;&nbsp;&nbsp;
Ha csak a jó tanítványokat szereted, ezért nem érdemelsz különös kegyelmet; inkább azon légy, hogy a rosszindulatúakat szelídséggel késztesd engedelmességre. Nem minden sebnek ugyanaz a flastroma. Lázas rohamokat hideg borogatással csillapíts. Légy okos mindenben, mint a kígyó, és egyszerû, mint a galamb (vö. Mt 10, 16). Azért vagy testi és szellemi, hogy a földi dolgokkal békésen foglalkozz; a láthatatlanokért pedig imádkozz, hogy nyilvánvalókká legyenek elõtted, és ne legyen hiányod semmiben, hanem bõvelkedj minden adományban. A jelen idõben szükség van rád, akár a kormányosnak a jó szélre, és a viharban hányódónak a kikötõre, hogy tieiddel együtt eljuss Istenhez. Légy józan, mint Isten atlétája; a te pályabéred a halhatatlanság és az örök élet. Errõl te is meg vagy gyõzõdve. Minden áldozatot elviselek érted, meg bilincseimet is, amelyeket csókkal illettél.
<br/>&nbsp;&nbsp;&nbsp;&nbsp;
Akik jólértesültnek mutatkoznak, és mégis hitelleneseket tanítanak, azoktól ne rettenj meg. Légy kemény, mint az üllõ, amelyen kalapálnak. Az a nagy bajnok, aki csapást kap, és mégis gyõz. Isten miatt kell elsõsorban mindent eltûrnünk, hogy õ is eltûrjön minket. Légy igyekvõbb, mint vagy. Vedd fontolóra a mai idõket. Várd Istent, aki az idõ felett van, várd az idõtlent és láthatatlant, aki értünk láthatóvá lett; az érinthetetlent és szenvedni nem tudót, aki értünk mégis szenvedett, aki értünk mindvégig kitartott.
<br/>&nbsp;&nbsp;&nbsp;&nbsp;
Az özvegyekre legyen gondod; Isten után te vagy gondviselõjük. Semmi se történjék hozzájárulásod nélkül. Te se tégy semmit Isten nélkül, mint ahogy nem is teszel. Légy erõs. Gyakrabban legyen közös istentisztelet. Név szerint hívj meg mindenkit. A szolgákat és szolgálókat meg ne vesd; de õk se fuvalkodjanak fel, hanem Isten dicsõségére készségesebben szolgáljanak, hogy nagyobb szabadságot nyerjenek el Istennél. Ne kívánjanak közköltségen szabaddá válni, nehogy vágyuk rabbá tegye õket.
</b>
<p><span class="redsmall">VÁLASZOS ÉNEK</span>
<div align="right" class="red">1 Tim 6, 11-12; 2 Tim 2, 10</div>
<br/><b><span class="red">V.</span>
Törekedjél igazságos lelkületre, életszentségre, hitre, szeretetre, türelemre és szelídségre. <span class="red">*</span> 
Vívd meg a hit jó harcát, szerezd meg az örök életet.</b>
<br/><b><span class="red">F.</span>
A választottakért mindent eltûrök, hogy az üdvösséget õk is elnyerjék. <span class="red">*</span> 
Vívd meg a hit jó harcát, szerezd meg az örök életet.</b>
<!--{END:OCR17PIc_CIT2}-->

SZOMBAT
<!--{BEGIN:OCR17SOc_CIT1}-->
<p>
<b>A korintusiakhoz írt második levélbõl</b>
<div align="right" class="red">12, 14 – 13, 13</div>
<div align="center" class="redit">Az Apostol közelgõ látogatása, a korintusiak javára szolgál</div>
<b>
<p>&nbsp;&nbsp;&nbsp;&nbsp;
Testvéreim!
<br/>&nbsp;&nbsp;&nbsp;&nbsp;
Nos, most harmadszor készülök hozzátok, de nem leszek terhetekre, mert nem a tiéteket keresem, hanem titeket kereslek. Hiszen nem a gyermekek gyûjtenek a szülõknek, hanem a szülõk a gyermekeknek. Én örömest hozok áldozatot, sõt magamat is teljesen feláldozom lelketekért. Ha én ennyi szeretettel vagyok irántatok, a körötökben kevesebb szeretetre találjak?
<br/>&nbsp;&nbsp;&nbsp;&nbsp;
Ám legyen: „Nem voltam a terhetekre, de mivel furfangos vagyok, behálóztalak benneteket csellel.” Vajon melyik küldöttem révén szedtelek rá benneteket? Fölkértem Tituszt, és elküldtem vele azt a munkatársat. Vajon Titusz csalt meg? Nem teljes egyetértésben munkálkodtunk s ugyanegy nyomon?
<br/>&nbsp;&nbsp;&nbsp;&nbsp;
Megint azt hihetitek, hogy mentegetõzünk elõttetek, pedig Isten színe elõtt Krisztusban beszélünk, mégpedig mindent a ti épülésetekre, szeretteim. Félek ugyanis, hogy amikor odaérek, nem talállak titeket olyanoknak, mint szeretnélek. Ti viszont olyannak találtok, amilyennek nem kívántok. Bárcsak ne fordulna elõ köztetek civódás, irigység, harag, egyenetlenség, rágalom, árulkodás, kevélység, pártoskodás, hogy amikor újra odajutok, Isten meg ne alázzon nálatok, és ne kelljen siratnom azokat, akik vétkeztek, s nem tartottak bûnbánatot az elkövetett tisztátalanság, erkölcstelenség és kicsapongás miatt.
<br/>&nbsp;&nbsp;&nbsp;&nbsp;
Ezúttal harmadszor megyek el hozzátok. „Két vagy három tanú vallomása döntsön minden ügyben.” Másodszori ottlétemkor már megmondtam azoknak, akik vétkeztek, és a többieknek is, s most távollétemben újra elõre kijelentem: ha ismét elmegyek, nem kegyelmezek nektek. Bizonyítékot akartok, hogy belõlem Krisztus szól? Õ nem gyönge veletek szemben, hanem hatalmas köztetek. Gyengeségében ugyan megfeszítették, de Isten erejébõl él. Mi is gyöngék vagyunk benne, de vele együtt élünk, és ezt be is bizonyítjuk azzal az erõvel, amelyet Isten veletek szemben ad.
<br/>&nbsp;&nbsp;&nbsp;&nbsp;
Vizsgáljátok meg magatokat, hogy a hitben éltek-e. Tegyétek csak próbára magatokat. Felismeritek-e, hogy bennetek él Jézus Krisztus? Ha nem, akkor nem álltátok ki a próbát. De remélem, elismeritek, hogy mi kiálltuk. Arra kérjük az Istent, hogy semmi rosszat ne tegyetek. Nem azért, hogy mi kipróbáltnak tûnjünk fel, hanem azért, hogy ti a jót tegyétek, akkor minket nézhettek ki nem próbáltnak. Az igazság ellen nem tehetünk semmit, csak az igazságért. Örülünk, hogy gyöngék vagyunk, csak ti legyetek erõsek. Imádkozunk is tökéletesedésetekért. Azért írom ezeket távollétemben, hogy ha majd megérkezem, ne kelljen keményen föllépnem azzal a hatalommal, amelyet az Úr nekem építésre adott, nem rombolásra.
<br/>&nbsp;&nbsp;&nbsp;&nbsp;
Különben, testvérek, örüljetek, tökéletesedjetek, buzdítsátok egymást, éljetek egyetértésben és békében! Akkor veletek lesz a szeretet és a béke Istene.
<br/>&nbsp;&nbsp;&nbsp;&nbsp;
Köszöntsétek egymást szent csókkal! A szentek mind köszöntenek titeket.
<br/>&nbsp;&nbsp;&nbsp;&nbsp;
Urunk, Krisztus Jézus kegyelme, Isten szeretete és a Szentlélek közössége legyen mindnyájatokkal! (Ámen.)
</b>
<p><span class="redsmall">VÁLASZOS ÉNEK</span>
<div align="right" class="red">2 Kor 13, 11; Fil 4, 7</div>
<br/><b><span class="red">V.</span>
Örüljetek, tökéletesedjetek, éljetek békében! <span class="red">*</span> 
Akkor veletek lesz a szeretet és a béke Istene.</b>
<br/><b><span class="red">F.</span>
Isten békéje, amely minden értelmet meghalad, megõrzi szíveteket Jézus Krisztusban. <span class="red">*</span> 
Akkor veletek lesz a szeretet és a béke Istene.</b>
<!--{END:OCR17SOc_CIT1}-->
<!--{BEGIN:OCR17SOc_CIT2}-->
<p>
<b>Antiochiai Szent Ignác püspök és vértanúnak Polikárphoz írt levelébõl</b>
<div align="center" class="red">(Nn. 5, 1 – 8, 1. 3: Funk 1, 249-253)</div>
<p>
<div align="center" class="redit">Minden Isten dicsõségére történjék!</div>
<b>
<p>&nbsp;&nbsp;&nbsp;&nbsp;
Óvakodj a babonaságoktól; inkább a népet is oktasd ki ezek felõl. Nõvéreimnek mondd meg, szeressék az Urat, és elégedjenek meg férjükkel mind a testi, mind a lelki kapcsolatot illetõen. Hasonlóképpen figyelmeztesd Jézus Krisztus nevében testvéreimet is, hogy szeressék hitvesüket, mint az Úr az Egyházat. Ha valaki az Úr testének dicsõségére tisztaságban tud élni, maradjon alázatos. Ha dicsekszik, már elveszett, és ha azt hiszi, többet ér a püspöknél, rossz útra tért. Úgy illik, hogy a jegyesek a püspök jóváhagyásával kössenek házasságot, hogy a házasság az Úr szerint legyen, ne a szenvedély vezesse. Minden Isten dicsõségére szolgáljon.
<br/>&nbsp;&nbsp;&nbsp;&nbsp;
A püspökkel szemben figyelmesek legyetek, hogy Isten is figyelmes legyen hozzátok. Kész vagyok életemet adni azokért, akik engedelmesek a püspöknek, presbitereknek, diakónusoknak. Bárcsak elérném, hogy velük legyen részem az Úrban. Mint Isten munkatársai, háza népe és szolgái, egyetértõén dolgozzatok, küzdjetek, versenyezzetek; együtt tûrjetek, egy akarat szerint legyen alvástok és felkeléstek. Keressétek annak kedvét, akinek zsoldjában álltok, akitõl a fizetséget is kapjátok. Senki se legyen köztetek áruló! Fegyveretek legyen a keresztség, sisakotok a hit, dárdátok a szeretet; egész felszereléstek a türelem. Zálogul jó cselekedeteitek szolgáljanak, hogy jutalmatokat méltón elnyerjétek. Legyetek nagylelkûek egymás iránt szelídségben, mert Isten is ilyen hozzátok. Bárcsak örökké veletek együtt lehetnék!
<br/>&nbsp;&nbsp;&nbsp;&nbsp;
Mivel pedig a szíriai Antiochia egyháza, mint értesültem, imádságtok révén békéhez jutott, most már én is nyugodtabban hagyatkozom Istenre. Bárcsak elérnék Istenhez szenvedéseim útján, hogy a feltámadásban is tanítványotok lehessek. Úgy illik, istenáldotta Polikárpom, hogy Istennek tetszõ gyûlést hívjál össze, és válasszatok valakit, aki nektek nagyon kedves, buzgó ember, akit akár isteni futárnak nevezhettek. Legyen az a tisztsége, hogy Szíriába menve hirdesse a ti ernyedetlen buzgóságtokat Isten dicsõségére.
<br/>&nbsp;&nbsp;&nbsp;&nbsp;
A krisztusi ember nem a maga ura, hanem Istennek él. Ez az Isten ügye és a tiétek, ha teljesítitek. Bízom a kegyelemben, hogy ti készek vagytok megtenni ezt az istenes jó dolgot. Mivel ismerem nagy buzgóságtokat az igazság keresésében, csak rövid levéllel szóltam hozzátok.
<br/>&nbsp;&nbsp;&nbsp;&nbsp;
Mivel pedig minden egyháznak nem írhattam, mert felsõbb parancsra váratlanul Troászból Nápolyba kellett hajóznom, te, aki Isten akaratát teszed, írjál a keletebbre fekvõ egyházaknak, hogy õk is ugyanazt tegyék. Akik tehetõsebbek, küldjenek gyalogos hírnököket, a többiek pedig leveleket a te küldönceid által, hogy dicsõségedre legyen ez az értékes cselekedet, mint ahogy megérdemled.
<br/>&nbsp;&nbsp;&nbsp;&nbsp;
Kívánom, hogy mindig boldogok legyetek a mi Istenünkben, Jézus Krisztusban! Õ tartson meg egységben Istennel és az õ felügyelete alatt. Isten veletek!
</b>
<p><span class="redsmall">VÁLASZOS ÉNEK</span>
<div align="right" class="red">1 Kor 15, 58; 2 Tessz 3, 13</div>
<br/><b><span class="red">V.</span>
Legyetek állhatatosak és kitartóak, tegyetek mindig minél többet az Úr ügyéért. <span class="red">*</span> 
Hiszen tudjátok, hogy az Úr ügyében való fáradozástok nem hiábavaló.</b>
<br/><b><span class="red">F.</span>
Ne fáradjatok bele a jótettekbe! <span class="red">*</span> 
Hiszen tudjátok, hogy az Úr ügyében való fáradozástok nem hiábavaló.</b>
<!--{END:OCR17SOc_CIT2}-->
</body>
</html>
