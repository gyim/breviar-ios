<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 4. HÉT</title>
</head>
<body>

<center><b> ÉVKÖZI IDÕ</b>
<p><b>4. HÉT</b></center>
<center>
<p>OLVASMÁNYOS IMAÓRA</center>

VASÁRNAP
<!--{BEGIN:OCR4NEc_CIT1}-->
<p>
<b>Kezdõdik Szent Pál apostolnak a tesszaloniki hívekhez írt elsõ levele</b>
<div align="right" class="red">1, 1 – 2, 12</div>
<div align="center" class="redit">Pál és a tesszalonikiak bensõséges kapcsolata</div>
<b>
<p>&nbsp;&nbsp;&nbsp;&nbsp;
Pál, Szilvánusz és Timóteus a tesszalonikiak egyházának, amely az Atyaistenben és Urunkban, Jézus Krisztusban áll fenn. Kegyelem nektek, és békesség!
<br/>&nbsp;&nbsp;&nbsp;&nbsp;
Mindig hálát adunk Istennek mindnyájatokért, ahányszor csak megemlékezünk rólatok imádságainkban. Állandóan gondolunk Istenünk és Atyánk elõtt tevékeny hitetekre, áldozatos szeretetetekre és Urunkba, Jézus Krisztusba vetett szilárd reményetekre.
<br/>&nbsp;&nbsp;&nbsp;&nbsp;
Mi tudjuk, Istentõl szeretett testvéreim, hogy választottak vagytok, hiszen az evangéliumot nemcsak szóval hirdettük közöttetek, hanem erõvel, Szentlélekkel és mély meggyõzõdéssel is. Ti éppúgy tudjátok, mint mi, hogy – érdeketekben – hogyan viselkedtünk körötökben. S ti az Úr és a mi követõink lettetek. A tanítást a sok nehézség ellenére is a Szentlélek örömével fogadtátok, s így Macedóniában és Achájában minden hívõnek példaképévé lettetek.
<br/>&nbsp;&nbsp;&nbsp;&nbsp;
Tõletek kiindulva terjedt el az Úr szava, s nem is csupán Macedóniában és Achájában; Istenbe vetett hitetek mindenütt ismeretes lett, ezért nem is kell róla beszélnünk. Az emberek maguktól beszélnek róla, hogyan fogadtatok minket, hogyan fordultatok a bálványoktól az Istenhez, hogy az élõ és igaz Istennek szolgáljatok, és várjátok a mennybõl Fiát, Jézust, akit a halálból feltámasztott, s aki megment bennünket az eljövendõ haragtól.
<br/>&nbsp;&nbsp;&nbsp;&nbsp;
Magatok is tudjátok, testvérek, hogy nem hiába mentünk el hozzátok.
<br/>&nbsp;&nbsp;&nbsp;&nbsp;
Jóllehet elõzõleg Filippiben szenvedés és bántalom ért bennünket, amint tudjátok, mégis – bízva Istenünkben – vállalni mertük, hogy hirdetjük nektek az Isten evangéliumát, a sok nehézség ellenére is. Igehirdetésünk nem megtévesztésbõl, hamis szándékból vagy álnokságból fakad, hanem úgy beszélünk, mint akiket Isten alkalmasnak ítélt az evangélium hirdetésére. Nem is az embereknek igyekszünk tetszeni, hanem az Istennek, aki szívünket megítéli.
<br/>&nbsp;&nbsp;&nbsp;&nbsp;
Mint tudjátok, nem volt szokásunk hízelegni, és kapzsi szándék sem vezetett soha. Isten a tanúnk rá! Emberi elismerésre nem törekedtünk, sem a tiétekre, sem a másokéra. Bár mint Krisztus apostolai követelményekkel állhattunk volna elõ, mégis olyan szelíden viselkedtünk körötökben, mint a gyermekét dajkáló anya. Annyira közel álltatok szívünkhöz, hogy nemcsak Isten evangéliumát, hanem életünket is nektek akartuk adni. Ennyire megszerettünk benneteket!
<br/>&nbsp;&nbsp;&nbsp;&nbsp;
Emlékezhettek, testvérek, fáradozásunkra és kemény munkánkra. Éjjel-nappal dolgoztunk, hogy senkinek se legyünk terhére, így hirdettük nektek az Isten evangéliumát. Tanúk vagytok rá, ti és az Isten, milyen szentül, becsületesen és feddhetetlenül éltünk köztetek, amikor hívõk lettetek. Azt is tudjátok, hogy mint apa a gyermekét, egyenként intettünk, buzdítottunk és kértünk benneteket, éljetek méltón ahhoz az Istenhez, aki meghívott titeket dicsõséges országába.
</b>
<p><span class="redsmall">VÁLASZOS ÉNEK </span>
<div align="right" class="red">1 Tessz 1, 9; 3, 12. 13</div>
<br/><b><span class="red">V.</span>
A bálványoktól Istenhez fordultatok, hogy az élõ és igaz Istennek szolgáljatok, és várjátok a mennybõl Fiát, Jézust, akit a halálból feltámasztott, <span class="red">*</span> 
S aki megment bennünket az eljövendõ haragtól.</b>
<br/><b><span class="red">F.</span>
Gazdagítson benneteket az Úr a szeretetben, tegye állhatatossá szíveteket, hogy feddhetetlen szentségben állhassatok, amikor Urunk majd eljön. <span class="red">*</span> 
S aki megment bennünket az eljövendõ haragtól.</b>
<!--{END:OCR4NEc_CIT1}-->
<!--{BEGIN:OCR4NEc_CIT2}-->
<p>
<b>Antiochiai Szent Ignác püspök és vértanúnak a szmirnaiakhoz írt levelébõl</b>
<div align="center" class="red">(Nn. 1 – 4, 1: Funk 1, 235-237)</div>
<p>
<div align="center" class="redit">Krisztus meghívott bennünket országába és dicsõségébe</div>
<b>
<p>&nbsp;&nbsp;&nbsp;&nbsp;
Ignác, más néven Teoforosz, az Atyaisten és az õ szeretett Fia, Jézus Krisztus Ázsiában levõ szmirnai egyházának – amely irgalomból megnyert minden égi ajándékot, telve van hittel és szeretettel, semmi kegyelemben hiányt nem szenved, Isten elõtt kedves, és üdvösen munkálkodik – üdvözletét küldi a Szentlélekben és Isten Igéjében.
<br/>&nbsp;&nbsp;&nbsp;&nbsp;
Áldom Jézus Krisztust, az Istent, aki titeket oly bölcsekké tett. Az a tapasztalatom ugyanis, hogy ti tökéletesek vagytok az állhatatos hitben ; mintegy rá vagytok szegezve test és lélek szerint az Úr Jézus Krisztus keresztjére, és a szeretet megszilárdított benneteket Krisztus vére által. Teljes és erõs hittel hisztek a mi Urunkban, aki test szerint valóban Dávid nemzetségébõl született (Róm 1, 3). Isten akarata és hatalma szerint, az Isten Fiát, aki valóban Szûztõl született, János megkeresztelte, hogy megvalósuljon általa mindaz, ami elõ van írva (Mt 3, 15). Poncius Pilátus és Heródes negyedesfejedelem alatt valóban felfeszítették értünk test szerint a keresztre (s mi már ennek a gyümölcse vagyunk az õ isteni szent kínszenvedése által), hogy feltámadva mindörökre magasra tartsa zászlaját Egyházában, az õ egységes testében a szentek és hívõk elõtt, legyenek akár a zsidók, akár a pogányok közül valók.
<br/>&nbsp;&nbsp;&nbsp;&nbsp;
Mindezt pedig értünk szenvedte, hogy üdvösségre jussunk, és valóban szenvedett, mint ahogy valóban fel is támadt.
<br/>&nbsp;&nbsp;&nbsp;&nbsp;
Én tudom, hogy feltámadása után is testben volt, és hiszem, hogy most is testben van. Amikor Péternek és társainak megjelent, azt mondta: Fogjatok meg, és tapintsatok meg, és lássátok, hogy nem vagyok test nélküli kísértet (Lk 24, 39). Azok mindjárt megérintették, és hittek Krisztus testének és lelkének valóságában. Ezért vetették meg a halált, és lettek gyõztesek a halál felett. Feltámadása után pedig velük evett és ivott, mint akinek teste van, bár lélek szerint már egyesült az Atyával.
<br/>&nbsp;&nbsp;&nbsp;&nbsp;
Ezekre hívom fel figyelmeteket, testvéreim, bár tudom, hogy ez a ti hitetek is.
</b>
<p><span class="redsmall">VÁLASZOS ÉNEK </span>
<div align="right" class="red">Gal 2, 19-20</div>
<br/><b><span class="red">V.</span>
A törvénynek meghaltam, hogy az Istennek éljek. Minthogy azonban most még testben élek, Isten Fiának hitében élek, <span class="red">*</span> 
Aki szeretett engem, és feláldozta magát értem.</b>
<br/><b><span class="red">F.</span>
Krisztussal engem is keresztre feszítettek; élek, de már nem én élek, hanem Krisztus él énbennem. <span class="red">*</span> 
Aki szeretett engem, és feláldozta magát értem.</b>
<!--{END:OCR4NEc_CIT2}-->

HÉTFÕ
<!--{BEGIN:OCR4POc_CIT1}-->
<p>
<b>A tesszaloniki hívekhez írt elsõ levélbõl</b>
<div align="right" class="red">2, 13 – 3, 13</div>
<div align="center" class="redit">Pál és a tesszalonikiak baráti kapcsolata</div>
<b>
<p>&nbsp;&nbsp;&nbsp;&nbsp;
Testvéreim! Szüntelenül hálát adunk Istennek, hogy amikor az Isten szavát hallottátok tõlünk, nem úgy fogtátok fel, mint emberi tanítást, hanem mint az Isten szavát, ahogy valóban az is. Bennetek is hatékonynak bizonyul, akik hittetek.
<br/>&nbsp;&nbsp;&nbsp;&nbsp;
Mert ti, testvéreim, követõi lettetek Isten júdeai egyházainak, amelyek Jézus Krisztusban élnek. Ti ugyanazt szenvedtetek el saját népetektõl, amit õk a zsidóktól, akik Urunkat, Jézust és a prófétákat is megölték, minket pedig üldöznek, ezért az Isten elõtt nem kedvesek, és az embereknek is ellenségei. Akadályoznak bennünket, hogy a pogányoknak ne hirdessük az evangéliumot az üdvösségükre, így betelik egyszer s mindenkorra bûneik mértéke, s már rajtuk is az Isten haragja, végérvényesen.
<br/>&nbsp;&nbsp;&nbsp;&nbsp;
Testvérek, mi egy idõre elszakadtunk tõletek, de csak térben, a szívünkben nem. Sõt, egyre jobban vágyunk rá, hogy viszontlássunk benneteket. El akartunk hozzátok menni – én, Pál, ismételten is –, de a sátán megakadályozott benne. Hiszen ki volna reményünk, örömünk és dicsekvésünk tárgya Urunk, Jézus Krisztus elõtt, eljövetele napján, ha nem ti? Igen, ti vagytok dicsõségünk és örömünk.
<br/>&nbsp;&nbsp;&nbsp;&nbsp;
Már nem bírtuk tovább, elhatároztuk hát, hogy inkább egyedül maradunk Athénban, s testvérünket és Krisztus evangéliumának hirdetésében Isten szolgáját, Timóteust elküldtük hozzátok, hogy megerõsítsen benneteket hitetekben, és bátorítson, nehogy valaki is megtántorodjék ezeknek a megpróbáltatásoknak közepette. Hiszen tudjátok, hogy ez a mi sorsunk. Már amikor körötökben voltunk, megmondtuk nektek elõre, hogy megpróbáltatás vár ránk. Így is történt, amint tudjátok.
<br/>&nbsp;&nbsp;&nbsp;&nbsp;
Épp ezért nem bírtam már tovább, elküldtem hozzátok, hogy hírt halljak hitetekrõl: Vajon a kísértõ nem szedett-e rá benneteket, és fáradságunk nem veszett-e kárba?
<br/>&nbsp;&nbsp;&nbsp;&nbsp;
Timóteus éppen most tért vissza tõletek, és jó hírt hozott nekünk hitetek, szeretetetek felõl, és arról, hogy szívesen emlékeztek ránk, sõt szeretnétek látni minket, mint ahogy mi is titeket. A hitetek minden bajunkban és szenvedésünkben megvigasztalt minket, testvérek, s újjáéledünk, ha kitartotok az Úrban. Hogyan is róhatnánk le hálánkat az Istennek azért a nagy örömért, amelyet általatok nyertünk az Isten színe elõtt? Buzgón imádkozunk éjjel-nappal, hogy újra láthassunk benneteket személyesen, és pótolhassuk hitetek hiányait.
<br/>&nbsp;&nbsp;&nbsp;&nbsp;
Isten, a mi Atyánk és Urunk, Jézus (Krisztus) vezesse hozzátok utunkat! Titeket meg gyarapítson és gazdagítson az Úr a szeretetben egymás és mindenki iránt, mint ahogy mi is szeretünk titeket. Tegye állhatatossá szíveteket, hogy feddhetetlen szentségben állhassatok Istenünk és Atyánk elé, amikor a mi Urunk, Jézus (Krisztus) majd eljön, összes szentjének kíséretében. Ámen.
</b>
<p><span class="redsmall">VÁLASZOS ÉNEK </span>
<div align="right" class="red">Vö. 1 Tessz 3,12. 13; 2 Tessz 2,16-17</div>
<br/><b><span class="red">V.</span>
Gyarapítson és gazdagítson titeket az Úr a szeretetben egymás és mindenki iránt, <span class="red">*</span> 
Tegyen állhatatossá benneteket a szentségben.</b>
<br/><b><span class="red">F.</span>
Maga az Úr vigasztalja meg szíveteket. <span class="red">*</span> 
Tegyen állhatatossá benneteket a szentségben.</b>
<!--{END:OCR4POc_CIT1}-->
<!--{BEGIN:OCR4POc_CIT2}-->
<p>
<b>Szent Hiláriusz zsoltármagyarázataiból</b>
<div align="center" class="red">(Ps 132: PLS 1, 244-245)</div>
<p>
<div align="center" class="redit">Az összes hívõ mind egy szív, egy lélek volt</div>
<b>
<p>&nbsp;&nbsp;&nbsp;&nbsp;
Íme, milyen jó és mily gyönyörûséges, ha békességben együtt élnek a testvérek (Zsolt 132, 1). Jó és gyönyörûséges testvérként együtt élni, mert amikor az emberek így élnek együtt, akkor az egyház összejövetele gyûjti egybe õket, és testvérként jóakaratban és szeretetben is egyek lesznek.
<br/>&nbsp;&nbsp;&nbsp;&nbsp;
Azt olvassuk, hogy az apostolok elsõ prédikálása nyomán nagyra becsülték ezt a parancsot. Valóban: Az összes hívõ mind egy szív, egy lélek volt (ApCsel 4, 32). Ez illik Isten népéhez, hogy az egy Atya fennhatósága alatt testvérek legyenek, az egy Lélek alatt egy legyenek, egyetértésben lépjenek az egy hajlékba, az egy testben egy testnek legyenek a tagjai.
<br/>&nbsp;&nbsp;&nbsp;&nbsp;
Igen, jó az, és gyönyörûséges, amikor békén együtt élnek a testvérek. A próféta hasonlattal is szemlélteti, hogy milyen jó és kedves ez, amikor így ír. Olyan ez, mint fejen a drága kenet, amely végigcsordul a szakállon, Áron szakállán, és köntösének szegélyére pereg (Zsolt 132, 2). Az a kenet, amellyel Áront pappá kenték, különféle illatos olajból készült. Úgy tetszett Istennek, hogy ilyen kenettel történjék elsõsorban a papok felszentelése; és így kente föl Urunkat is láthatatlan módon társai közül (Zsolt 44, 8). Ez tehát nem valami földi felkenés. Nem úgy történt, mint ahogy a királyokat szokták fölkenni az olajjal telt edénybõl, hanem az öröm olajával (Zsolt 44, 8) kente föl. Ezért e fölkenés után Áront fölkentnek nevezi a Szentírás.
<br/>&nbsp;&nbsp;&nbsp;&nbsp;
Amint tehát ez a kenet mindazok szívébõl, akikre ráöntötték, messze ûzte a gonosz lelkeket, éppen úgy a szeretet kenete által mi is azt az egyetértést sugározzuk szét magunk körül, amely Isten elõtt kedves, amint az Apostol is mondja: Krisztus jó illata vagyunk (2 Kor 2, 15). Tehát ahogy a kenet elnyerte Isten tetszését elsõ fölkent papjában, Áronban, éppen olyan jó és gyönyörûséges, amikor békén együtt élnek a testvérek.
<br/>&nbsp;&nbsp;&nbsp;&nbsp;
A kenet pedig a fejrõl lecsordul a szakállra. A szakáll viszont a felnõtt férfi dísze. A mi számunkra az szükséges, hogy csak a gonoszság terén maradjunk kiskorúak Krisztusban, amint írva is van, a gondolkodásunkban viszont legyünk felnõttek. Valóban az Apostol kis gyermeknek nevezi a hitetleneket, mert még képtelenek befogadni a szilárd eledelt, és ezért tejre van szükségük. Ezért írja ezt: Tejjel tápláltalak benneteket, nem szilárd étellel, mert nem bírtátok el. Sõt még most sem bírjátok el (1 Kor 3, 2).
</b>
<p><span class="redsmall">VÁLASZOS ÉNEK </span>
<div align="right" class="red">Róm 12, 5; Ef 4, 7; 1 Kor 12, 13</div>
<br/><b><span class="red">V.</span>
Sokan egy test vagyunk Krisztusban, egyenként azonban tagjai vagyunk egymásnak. <span class="red">*</span> 
Mindegyikünk Krisztus ajándékozásának mértéke szerint részesült a kegyelemben.</b>
<br/><b><span class="red">F.</span>
Mi mindnyájan egy Lélekben egy testté lettünk a keresztséggel, mindnyájunkát egy Lélek itatott át. <span class="red">*</span> 
Mindegyikünk Krisztus ajándékozásának mértéke szerint részesült a kegyelemben.</b>
<!--{END:OCR4POc_CIT2}-->

KEDD
<!--{BEGIN:OCR4UTc_CIT1}-->
<p>
<b>A tesszaloniki hívekhez írt elsõ levélbõl</b>
<div align="right" class="red">4, 1-18</div>
<div align="center" class="redit">A szent élet és a feltámadás reménysége</div>
<b>
<p>&nbsp;&nbsp;&nbsp;&nbsp;
Kérünk és intünk titeket, testvérek, Urunkban, Jézusban: Megtanultátok tõlünk, hogyan kell Istennek tetszõ életet élnetek; éljetek is hát így, s haladjatok egyre elõbbre. Hiszen tudjátok, milyen utasításokat adtunk nektek Urunk, Jézus által.
<br/>&nbsp;&nbsp;&nbsp;&nbsp;
Az az Isten akarata, hogy szentek legyetek. Kerüljétek a tisztátalanságot. Mindegyiktek szentül és tisztességesen éljen feleségével, és ne szenvedélyes érzékiségben, mint a pogányok, akik nem ismerik az Istent. Senki se károsítsa meg, és ne csalja meg üzleti ügyben testvérét, mert az Úr megtorol minden ilyesmit, ahogy elõbb már megmondtuk és kifejtettük. Hiszen az Úr nem bûnös életre hívott bennünket, hanem szentségre. Aki tehát az ilyen dolgokat megveti, nem az embert veti meg, hanem az Istent, aki kiárasztotta ránk a Szentlelket.
<br/>&nbsp;&nbsp;&nbsp;&nbsp;
A testvéri szeretetrõl nem szükséges írnom, hiszen Istentõl tanultátok, hogy egymást szeressétek, s szeretettel is vagytok egész Macedóniában minden testvér iránt. Csak arra kérünk titeket, testvérek, hogy gyarapodjatok is benne. Becsületbeli kötelességnek tartsátok, hogy békességben éltek, a magatok dolgával törõdtök, s a két kezetekkel dolgoztok, ahogy a lelketekre kötöttük. Akkor a kívülállókból tiszteletet vált ki életetek, és nem szorultok rá senkire.
<br/>&nbsp;&nbsp;&nbsp;&nbsp;
Az elhunytak sorsáról nem akarunk tájékozatlanságban hagyni benneteket, testvérek, hogy ne szomorkodjatok, mint a többiek, akiknek nincs reményük. Ha Jézus, mint ahogy hisszük, meghalt és feltámadt, akkor Isten vele együtt feltámasztja azokat is, akik Jézusban hunytak el. Az Úr tanítása alapján ugyanis ezt mondjuk nektek: Mi élõk, akik az Úr eljöveteléig megmaradunk, nem elõzzük meg az elhunytakat. A parancsszóra, a fõangyal szólítására, Isten harsonájának zengésére az Úr maga száll le a mennybõl. Elõször a Krisztusban elhunytak támadnak fel, azután mi, akik életben maradtunk. A felhõkön velük együtt elragadtatunk a magasba Krisztus elé, és így örökké az Úrral leszünk.
<br/>&nbsp;&nbsp;&nbsp;&nbsp;
Vigasztaljátok tehát egymást ezzel a tanítással!
</b>
<p><span class="redsmall">VÁLASZOS ÉNEK </span>
<div align="right" class="red">1 Tessz 4, 15; Mk 13, 27; vö. Mt 24, 31</div>
<br/><b><span class="red">V.</span>
A parancsszóra, a fõangyal szólítására, Isten harsonájának zengésére az Úr maga száll le a mennybõl. <span class="red">*</span> 
Összegyûjti választottait a szélrózsa minden irányából, a föld szélétõl az ég határáig.</b>
<br/><b><span class="red">F.</span>
Amikor eljön az Emberfia, elküldi angyalait hangos harsonaszóval. <span class="red">*</span> 
Összegyûjti választottait a szélrózsa minden irányából, a föld szélétõl az ég határáig.</b>
<!--{END:OCR4UTc_CIT1}-->
<!--{BEGIN:OCR4UTc_CIT2}-->
<p>
<b>Szent Iréneusz püspök és vértanú „Az eretnekségek ellen" címû értekezésébõl</b>
<div align="center" class="red">(Lib. 3, 19, 1. 3 – 20, 1: SCh 34, 332. 336-338)</div>
<p>
<div align="center" class="redit">Krisztusban kezdõdött el a feltámadás</div>
<b>
<p>&nbsp;&nbsp;&nbsp;&nbsp;
Isten Igéje azért lett emberré, s Isten Fia azért lett Emberfia, hogy az ember az Isten Igéjével egyesülve elnyerje az örökbefogadást, és Isten gyermekévé legyen.
<br/>&nbsp;&nbsp;&nbsp;&nbsp;
Másképp ugyanis képtelenek vagyunk hozzájutni a romolhatatlansághoz és a halhatatlansághoz, csak úgy, ha egyesülünk a romolhatatlannal és a halhatatlannal. De hogyan is lehetnénk romolhatatlanná és halhatatlanná, ha elõbb maga a Halhatatlan és Romolhatatlan nem lesz azzá, amik mi vagyunk, hogy így azután a Romolhatatlan egészen magába vegye azt, ami romlandó, és a Halhatatlan azt, ami halandó, hogy ezáltal megkapjuk a fogadott gyermekséget?
<br/>&nbsp;&nbsp;&nbsp;&nbsp;
Ezért lett tehát az Isten Fia, a mi Urunk – aki az Atya Igéje – Emberfiává is, mivel Máriától, aki ember volt, embernek született, és így lett Emberfia.
<br/>&nbsp;&nbsp;&nbsp;&nbsp;
Ezért maga az Úr adott nekünk jelet az alvilág mélységeibõl és felülrõl a magasból, jelet, amelyet nem kért az ember, mivel nem remélhette, hogy a szûz gyermeket foganjon, fiút szüljön, és ebben a Szülöttben Isten legyen velünk. Nem remélhettük, hogy Isten leszálljon a földre, és keresse az elveszett bárányt (amely egyébként is teremtménye volt), majd pedig felszáll jön az égbe, és az Atya oltalmába ajánlja azt az embert, akit megtalált. Nem remélhettük, hogy önmagabán hajtja végre az ember feltámadásának kezdetét, hogy amint a fej feltámadt a halálból, úgy a test további részei is feltámadjanak. Minden ember, aki csak él, miután letelt büntetésének ideje, amely az engedetlenség miatt következett be, feltámad, egy testté összefonódva Isten alkotásává lesz, tudniillik olyan testté, amelyben minden tagnak megvan a pontosan meghatározott szerepe. Sok lakóhely van az Atyánál, hiszen a testnek is sok tagja van.
<br/>&nbsp;&nbsp;&nbsp;&nbsp;
Nagylelkû volt tehát Isten, aki az ember erõtlensége miatt az Ige által gondoskodott arról, hogy gyõzelemhez juttassa az embert. Mivel az erõ a gyengeségben lesz teljessé, Isten az Igében mutatta meg jóságat és nagyszerû erejét.
</b>
<p><span class="redsmall">VÁLASZOS ÉNEK </span>
<div align="right" class="red">1 Kor 15, 20. 22. 21</div>
<br/><b><span class="red">V.</span>
Krisztus feltámadt a halálból elsõként a halottak közül. <span class="red">*</span> 
Amint ugyanis Ádámban mindenki meghalt, úgy Krisztusban mindenki életre is kel.</b>
<br/><b><span class="red">F.</span>
Mivel egy ember idézte elõ a halált, a halottak is egy ember révén támadnak fel. <span class="red">*</span> 
Amint ugyanis Ádámban mindenki meghalt, úgy Krisztusban mindenki életre is kel.</b>
<!--{END:OCR4UTc_CIT2}-->

SZERDA
<!--{BEGIN:OCR4STRc_CIT1}-->
<p>
<b>A tesszaloniki hívekhez írt elsõ levélbõl</b>
<div align="right" class="red">5, 1-28</div>
<div align="center" class="redit">A világosság fiainak magatartása</div>
<b>
<p>&nbsp;&nbsp;&nbsp;&nbsp;
Ami az idõt és az órát illeti, testvérek, arról nem szükséges írnom. Magatok is pontosan tudjátok, hogy az Úr napja úgy érkezik el, mint éjjel a tolvaj. Amikor azt mondogatják: „Béke és biztonság”, akkor éri õket hirtelen a pusztulás, akárcsak a várandós asszonyt a fájdalom, és nem lesz menekvés számukra.
<br/>&nbsp;&nbsp;&nbsp;&nbsp;
De ti, testvérek, nem jártok sötétségben, hogy az a nap tolvaj módjára lepjen meg benneteket. Hiszen mindnyájan a világosság és a nappal fiai vagytok. Nem vagyunk az éjszakáé, sem a sötétségé.
<br/>&nbsp;&nbsp;&nbsp;&nbsp;
Ne aludjunk hát, mint a többiek, hanem legyünk éberek és józanok. Az alvók éjjel alszanak, a mulatozók éjjel részegeskednek. Mi azonban, akik a nappaléi vagyunk, legyünk józanok, s öltsük fel a hitnek és a szeretetnek páncélját, sisak gyanánt meg az üdvösség reményét. Hiszen Isten nem a haragra szánt minket, hanem az üdvösség elnyerésére Urunk, Jézus Krisztus által, aki meghalt értünk, hogy akár élünk, akár meghalunk, vele együtt elnyerjük az életet. Ezért vigasztaljátok és bátorítsátok egymást, mint ahogy meg is teszitek.
<br/>&nbsp;&nbsp;&nbsp;&nbsp;
Kérünk titeket, testvérek, becsüljétek meg azokat, akik körötökben fáradnak, vezetnek és intenek benneteket az Úrban. Munkájukért legyetek irántuk minél nagyobb szeretettel, egymással meg éljetek békében.
<br/>&nbsp;&nbsp;&nbsp;&nbsp;
Kérünk továbbá benneteket, testvérek, feddjétek meg a nyughatatlanokat, bátorítsátok a kislelkûeket, gondozzátok a betegeket, tanúsítsatok mindenki iránt türelmet. Ügyeljetek, hogy senki ne fizessen rosszal a rosszért, hanem törekedjetek mindig jót tenni egymással és mindenkivel.
<br/>&nbsp;&nbsp;&nbsp;&nbsp;
Legyetek derûsek. Imádkozzatok szüntelenül. Adjatok hálát mindenért, mert Isten ezt kívánja mindnyájatoktól Krisztus Jézusban.
<br/>&nbsp;&nbsp;&nbsp;&nbsp;
Ne oltsátok ki a Lelket, s a prófétai beszédet ne vessétek meg. Vizsgáljatok felül mindent, a jót tartsátok meg. Mindenféle rossztól óvakodjatok.
<br/>&nbsp;&nbsp;&nbsp;&nbsp;
A békesség Istene szenteljen meg benneteket, hogy tökéletesek legyetek! Õrizze meg szellemeteket, lelketeket és testeteket feddhetetlenül Urunk, Jézus Krisztus eljöveteléig! Aki meghívott benneteket, az hûséges, és végbe is viszi.
<br/>&nbsp;&nbsp;&nbsp;&nbsp;
Testvérek, imádkozzatok értünk is! Köszöntsetek minden testvért szent csókkal! Az Úr nevében felszólítalak benneteket, hogy ezt a levelet minden (szent) testvér elõtt olvassátok fel.
<br/>&nbsp;&nbsp;&nbsp;&nbsp;
A mi Urunk, Jézus Krisztus kegyelme legyen veletek! Ámen.
</b>
<p><span class="redsmall">VÁLASZOS ÉNEK </span>
<div align="right" class="red">1 Tessz 5, 9; Kol 1, 13</div>
<br/><b><span class="red">V.</span>
Isten nem a haragra szánt minket, hanem az üdvösség elnyerésére Urunk, Jézus Krisztus által, <span class="red">*</span> 
Aki meghalt értünk, hogy akár élünk, akár meghalunk, vele együtt elnyerjük az életet.</b>
<br/><b><span class="red">F.</span>
Kiragadott minket a sötétség hatalmából, és helyet adott nekünk szeretett Fia országában. <span class="red">*</span> 
Aki meghalt értünk, hogy akár élünk, akár meghalunk, vele együtt elnyerjük az életet.</b>
<!--{END:OCR4STRc_CIT1}-->
<!--{BEGIN:OCR4STRc_CIT2}-->
<p>
<b>Diadochus fótikai püspöknek „A lelki tökéletesség fejezetei” címû mûvébõl</b>
<div align="center" class="red">(Cap. 6. 26. 27. 30: PG 65, 1169. 1175-1176)</div>
<p>
<div align="center" class="redit">A szellemek megkülönböztetésének tudományát a bölcsességgel szerezzük meg</div>
<b>
<p>&nbsp;&nbsp;&nbsp;&nbsp;
A helyes megismerés abban áll, hogy minden tévedés nélkül meg tudjuk különböztetni a jót a rossztól. Ha pedig ez megvan, akkor az igazság útja – amely elvezeti a lelket az igazság Napjához, Istenhez – az ember lelkét az ismereteknek abba a végtelenbe torkolló világosságába vezeti el, ahol már csak a szeretetet keresi bizalomteljes megnyugvással.
<br/>&nbsp;&nbsp;&nbsp;&nbsp;
Akik felveszik a harcot, azoknak szükséges, hogy lelküket soha semmiféle zavar ne befolyásolja, hogy így értelmük a feltörõ gondolatok között nyugodtan tudjon különbséget tenni, s a jó és az Istentõl sugalmazott gondolatokat emlékezetük tarsolyába gyûjtsék, a rossz és sátáni gondolatokat viszont kivessék elméjükbõl. Ha csendes, nyugodt a tenger, akkor egészen a mélyére lát a halászember, és szinte egyetlenegy hal sem tud elrejtõzni elõle. Ha azonban vihar korbácsolja fel a tengert, akkor zavaros ár borít be mindent, amit csendes, tiszta idõben oly szépen lehetett látni. Már ez is megmutatja, hogy milyen keveset ér a halászok fáradozása.
<br/>&nbsp;&nbsp;&nbsp;&nbsp;
Csak a Szentlélek tudja megtisztítani az elménket; csak akkor nem leszünk prédává, ha jön az az erõsebb, aki lefegyverzi a rabló sátánt. Szükségünk van tehát arra, hogy minden idõben felélesszük lelkünk nyugalmában a Szentlelket, hogy lelkünket mindig õ világosítsa meg. Ha ugyanis az õ fénye állandóan bevilágít lelkünk rejtett tárnáiba, akkor nemcsak hogy láthatóvá lesz a sátán minden fondorlata és sötét mesterkedése, hanem még igen nagy fokban el is veszti erejét, hiszen ez a szent és dicsõséges fény teszi láthatóvá.
<br/>&nbsp;&nbsp;&nbsp;&nbsp;
Ezért int az Apostol: Ne oltsátok ki a Lelket (1 Tessz 5, 19), azaz bûnös cselekedetekkel és vétkes gondolatokkal meg ne szomorítsátok a Szentlelket, nehogy megszûnjön védelmezni benneteket a lelket átható fényével. Természetesen nem arról van itt szó, hogy az örök és éltetõ Szentlélek szûnnék meg, hanem inkább az õ megszomorításáról, arról, hogy így elfordul az emberek lelkétõl, elvonja tõle megvilágosítását, és a megismerõ értelmet homályban és sötét tudatlanságban hagyja.
<br/>&nbsp;&nbsp;&nbsp;&nbsp;
Értelmünk ítélõképessége olyan, mint valami tökéletes ízlelõképesség, amely különbséget tud tenni az egyes dolgok között. Ugyanis miként – ha egészségesek vagyunk – ezzel az ízlelõképességünkkel, e testi érzéklésünkkel biztosan meg tudjuk különböztetni a jót a rossztól, és vágyódunk is arra, ami számunkra édes, ugyanígy értelmünk ítélõképessége is, amikor teljes józansággal és a sok hiábavaló gondolattól mentesen mûködni kezd, bõségesen megtapasztalja az isteni vigasztalást, és a szeretet gyakorlása által szüntelenül visszaemlékezik arra, hogy mi a helyes, amint az Apostol is mondja: Könyörgök is azért, hogy szeretetetek egyre jobban gyarapodjon a helyes ismeretekben és a teljes megértésben, hogy el tudjátok dönteni, mi a helyes (Fil 1,9).
</b>
<p><span class="redsmall">VÁLASZOS ÉNEK </span>
<div align="right" class="red">Vö. Tób 4, 20; 14, 10. 11</div>
<br/><b><span class="red">V.</span>
Minden idõben magasztald Istent, és kérd tõle, hogy egyenes úton járhass, <span class="red">*</span> 
Hogy szándékaid jó véget érjenek.</b>
<br/><b><span class="red">F.</span>
Igazságban és minden erõdbõl azt tedd, ami kedves elõtte. <span class="red">*</span> 
Hogy szándékaid jó véget érjenek.</b>
<!--{END:OCR4STRc_CIT2}-->

CSÜTÖRTÖK
<!--{BEGIN:OCR4STVc_CIT1}-->
<p>
<b>Kezdõdik Szent Pál apostolnak a tesszaloniki
hívekhez írt második levele</b>
<div align="right" class="red">1, 1-12</div>
<div align="center" class="redit">Üdvözlés és hálaadás</div>
<b>
<p>&nbsp;&nbsp;&nbsp;&nbsp;
Pál, Szilvánusz és Timóteus a tesszalonikiak egyházának, amely az Atyaistenben és Urunkban, Jézus Krisztusban áll fenn. Kegyelem nektek és békesség az Atyaistentõl és Urunktól, Jézus Krisztustól!
<br/>&nbsp;&nbsp;&nbsp;&nbsp;
Folytonos hálával tartozunk értetek az Istennek, testvérek, mégpedig méltán, mert hitetek nõttön-nõ, és a kölcsönös szeretet mindnyájatokban gyarapszik. Dicsekszünk is veletek Isten egyházaiban: állhatatosságotokkal és hitetekkel, amelyet tanúsíttok a sok üldözés és zaklatás közepette. Ezeket elviselitek az Isten igazságos ítéletének elõjeleként, hogy majd méltók legyetek az Isten országára, hiszen szenvedtek érte.
<br/>&nbsp;&nbsp;&nbsp;&nbsp;
Méltányos egyébként, hogy az Isten zaklatóitoknak zaklatással fizessen meg. Nektek, zaklatottaknak pedig velünk együtt megnyugvást adjon, amikor Urunk, Jézus eljön hatalmas angyalseregével a mennybõl, s lobogó tûzzel megbünteti azokat, akik Istent nem ismernek, és Urunk, Jézus Krisztus evangéliumának nem engedelmeskednek. Örök kárhozattal fognak bûnhõdni: eltaszítva az Úr színe elõl, és távol fönséges hatalmától, azon a napon, amikor majd eljön, hogy dicsõségét megmutassa szentjeiben, és csodálatos hatalmát bennetek, hívõkben. Ti ugyanis tanúságtételünket hittel fogadtátok.
<br/>&nbsp;&nbsp;&nbsp;&nbsp;
Ezért állandóan imádkozom értetek, hogy Istenünk méltóvá tegyen benneteket a meghívásra, és tökéletessé a jóra való törekvésben s a hitbõl fakadó tettekben, így dicsõül meg Urunk, Jézus Krisztus neve bennetek, és ti is õbenne, Istenünknek és Urunknak, Jézus Krisztusnak kegyelmébõl.
</b>
<p><span class="redsmall">VÁLASZOS ÉNEK </span>
<div align="right" class="red">Vö. 2 Tessz 1, 10; Zsolt 144, 13</div>
<br/><b><span class="red">V.</span>
Eljön az Úr, hogy dicsõségét megmutassa szentjeiben; <span class="red">*</span> 
És csodálatos lesz híveiben.</b>
<br/><b><span class="red">F.</span>
Hûséges az Úr minden szavában, és szent minden cselekedetében. <span class="red">*</span> 
És csodálatos lesz híveiben.</b>
<!--{END:OCR4STVc_CIT1}-->
<!--{BEGIN:OCR4STVc_CIT2}-->
<p>
<b>Jeruzsálemi Szent Cirill püspök hitmagyarázataiból</b>
<div align="center" class="red">(Cat. 13, 1. 3. 6. 23: PG 33, 771-774. 779. 799. 802)</div>
<p>
<div align="center" class="redit">A megpróbáltatás idején is a keresztben legyen örömünk</div>
<b>
<p>&nbsp;&nbsp;&nbsp;&nbsp;
Krisztus Urunknak minden egyes cselekedetét dicsekedve emlegeti a katolikus Egyház, de amivel a legszívesebben dicsekszik, az a szent kereszt. Nagyon helyesen mondja Szent Pál: Nem akarok mással dicsekedni, mint Urunk, Jézus Krisztus keresztjével (Gal 6, 14).
<br/>&nbsp;&nbsp;&nbsp;&nbsp;
Valóban csodálatra méltó volt az is, hogy az a vakon született ember a Silóé tavában megmosakodva visszakapta látását, de mi ez az egy, ha a világ minden vakjára gondolunk? Nagyszerû és a természet erõit meghaladó esemény volt Lázárnak, a négynapos halottnak a feltámasztása is, de mi ez azoknak a tömegéhez képest, akik az egész világon a bûn halottai? Csodálatos esemény volt az is, hogy az öt kenyér, mint valami ki nem apadó forrás, ötezer embert táplált, de mi ez azokhoz képest, akik itt a földön egy másik éhségben, a tudatlanságban lankadnak el? Ámultak az emberek, amikor meggyógyult a sátán rabságában tizennyolc éven át szenvedõ asszony, de milyen semmiség ez, ha arra gondolunk, hogy mindnyájan bûneink bilincsében sínylõdtünk?
<br/>&nbsp;&nbsp;&nbsp;&nbsp;
A keresztbõl sugárzó dicsõség megvilágosította a tudatlanságban vakoskodókat, feloldotta a bûn minden rabját, és megváltotta az egész emberiséget.
<br/>&nbsp;&nbsp;&nbsp;&nbsp;
Ezért tehát ne szégyelljük mi se Üdvözítõnk keresztjét, sõt inkább dicsekedjünk vele. A keresztrõl szóló tanítás a zsidóknak ugyan botrány, a pogányok szemében pedig balgaság, nekünk azonban: üdvösség. Igen, akik elvesznek, azoknak balgaság, nekünk azonban, akik üdvözülünk, Isten ereje. Mert nemcsak ember volt, aki meghalt értünk, hanem az Isten Fia, az érettünk emberré lett Isten.
<br/>&nbsp;&nbsp;&nbsp;&nbsp;
Egykor Mózes intézkedése nyomán az a leölt bárány távol tartotta a pusztító angyalt; mennyivel inkább megszabadított a bûnöktõl az Isten Báránya, aki eltörli a világ bûneit? Ha megmenekülést nyújtott annak az oktalan báránynak a vére, mennyivel inkább hoz üdvösséget Isten Egyszülöttjének vére!
<br/>&nbsp;&nbsp;&nbsp;&nbsp;
Nem kényszerûségbõl vált meg az élettõl, nem egy nagyobb erõ gyõzte le: õ önként lett áldozat. Figyeljük meg, ezt õ maga mondja: Van rá hatalmam, hogy odaadjam az életemet, és van rá hatalmam, hogy visszavegyem (Jn 10, 18). Szabad elhatározásából indult a szenvedésbe, lelke mélyén örült a nagyszerû feladatnak, boldogította a koszorú, lelkesítette az a tudat, hogy üdvözülnek az emberek. Nem szégyellte a keresztet, hiszen a kereszt üdvösséget szerzett az emberiségnek. Mert bizony nem valami hitvány, becstelen ember szenvedett, hanem maga az emberré lett Isten, aki az engedelmesség jutalmáért vállalta harcát.
<br/>&nbsp;&nbsp;&nbsp;&nbsp;
Ügyeljünk tehát arra, hogy ne csak békességes idõkben legyen örömünk forrása a kereszt, hanem a megpróbáltatás idején is ugyanaz maradjon a bizodalmunk. Nem való az, hogy a béke idején Jézus barátai legyünk, az üldöztetésben pedig ellenségei. Most megkapjuk bûneinkre a bocsánatot és a Királynak a Szentlélekben gazdag kegyelmi adományait. Ha tehát küzdelemre kerül a sor, nagylelkûen harcoljunk Királyunkért.
<br/>&nbsp;&nbsp;&nbsp;&nbsp;
Jézus semmi bûnt sem követett el, mégis elszenvedte értünk a keresztet; mi pedig ne vállalnánk a keresztet õérte, akit üdvösségünkért feszítettek keresztre? Nem mi gyakorlunk kegyet, hiszen mi részesültünk elõbb ingyen kegyelemben, így csak viszonozhatjuk jótéteményét. Adósságunkat fizetjük meg annak, aki értünk halt kereszthalált a Golgotán.
</b>
<p><span class="redsmall">VÁLASZOS ÉNEK </span>
<div align="right" class="red">1 Kor 1, 18. 23</div>
<br/><b><span class="red">V.</span>
A keresztrõl szóló tanítás azoknak, akik elvesznek, balgaság ugyan, <span class="red">*</span> 
De nekünk, akik üdvözülünk, Isten ereje.</b>
<br/><b><span class="red">F.</span>
Mi a megfeszített Krisztust hirdetjük: õ a zsidóknak ugyan botrány, a pogányoknak meg balgaság. <span class="red">*</span> 
De nekünk, akik üdvözülünk, Isten ereje.</b>
<!--{END:OCR4STVc_CIT2}-->

PÉNTEK
<!--{BEGIN:OCR4PIc_CIT1}-->
<p>
<b>A tesszaloniki hívekhez írt második levélbõl</b>
<div align="right" class="red">2, 1-17</div>
<div align="center" class="redit">Az Úr napja</div>
<b>
<p>&nbsp;&nbsp;&nbsp;&nbsp;
Testvéreim, van még egy kérésünk: Urunk, Jézus Krisztus eljövetelét és vele való egyesülésünket illetõen ne veszítsétek el rögtön józanságtokat, és se lelki kinyilatkoztatás, se állítólag tõlünk eredõ mondás vagy levél ne ijesszen meg benneteket, mintha az Úr napja már küszöbön állna.
<br/>&nbsp;&nbsp;&nbsp;&nbsp;
Semmiképpen meg ne tévesszen valaki titeket, hiszen elõbb be kell következnie az elpártolásnak, és meg kell mutatkoznia a bûn emberének, a kárhozat fiának, az ellenségnek, aki mindennek fölé emelkedik, amit Istennek és szentnek neveznek. Sõt, Isten templomában foglal majd helyet, és istennek akar látszani. Nem emlékeztek, hogy minderrõl beszéltem nektek még amikor nálatok voltam? Tudjátok azt is, mi késlelteti föllépésének idejét. A gonoszság titka már munkálkodik, csak annak kell még az útból eltûnnie, ami még késlelteti.
<br/>&nbsp;&nbsp;&nbsp;&nbsp;
Akkor majd megjelenik a gonosz, de Urunk, Jézus elsöpri szája leheletével, és megsemmisíti jövetelének tündöklésével. Megjelenését a sátán erejébõl mindenféle feltûnõ tett, jel és hamis csoda kíséri, meg mindenféle gonosz csábítás is, azok vesztére, akik elkárhoznak, mert nem voltak fogékonyak az igazság szeretetére, ami üdvösségükre szolgált volna. Azért szolgáltatja ki õket az Isten a kísértés hatalmának, hogy higgyenek a hazugságnak, így azok, akik nem hittek az igazságban, hanem a gonoszságban telt kedvük, mind ítéletet vonnak magukra.
<br/>&nbsp;&nbsp;&nbsp;&nbsp;
Folytonos hálaadással tartozunk az Istennek értetek, testvérek, akiket szeret az Úr, mert az Isten kezdettõl kiválasztott benneteket, hogy a Lélek megszentelõ erejébõl és az igazságban való hit által megváltást nyerjetek. Evangéliumunk által épp azért hívott meg benneteket, hogy részetek legyen Urunk, Jézus Krisztus dicsõségében.
<br/>&nbsp;&nbsp;&nbsp;&nbsp;
Legyetek hát állhatatosak, testvérek, és ragaszkodjatok a hagyományokhoz, amelyeket tõlünk élõszóban vagy levélben kaptatok. Urunk, Jézus Krisztus pedig és Isten, a mi Atyánk, aki szeretett minket, s kegyelmével állandó vigasztalást és jó reménységet ajándékozott nekünk, vigasztalja meg szíveteket, és szilárdítson meg benneteket minden jó tettben és szóban.
</b>
<p><span class="redsmall">VÁLASZOS ÉNEK </span>
<div align="right" class="red">Mt 24, 30; 2 Tessz 2, 8</div>
<br/><b><span class="red">V.</span>
Feltûnik az égen az Emberfia jele <span class="red">*</span> 
És meglátják, amint az Emberfia eljön nagy hatalommal és dicsõséggel.</b>
<br/><b><span class="red">F.</span>
Akkor majd megjelenik a gonosz, de Urunk, Jézus elsöpri szája leheletével. <span class="red">*</span> 
És meglátják, amint az Emberfia eljön nagy hatalommal és dicsõséggel.</b>
<!--{END:OCR4PIc_CIT1}-->
<!--{BEGIN:OCR4PIc_CIT2}-->
<p>
<b>Egy IV. századi lelki író szentbeszédébõl</b>
<div align="center" class="red">(Hom. 18, 7-11: PG 34, 639-642)</div>
<p>
<div align="center" class="redit">Teljetek be Krisztus egész teljességével!</div>
<b>
<p>&nbsp;&nbsp;&nbsp;&nbsp;
Akik méltók voltak arra, hogy Isten gyermekei legyenek, s a Szentlélekbõl újjászülessenek, és akik szívében Krisztus világossága és új életet adó ereje lakik, azokat igen különbözõ és változatos módon vezeti a Szentlélek, és szívük mélyén a kegyelem láthatatlanul irányítja õket lelki béke kíséretében.
<br/>&nbsp;&nbsp;&nbsp;&nbsp;
Néha sírnak és jajveszékelnek az emberi nem miatt, és iránta érzett szívbeli szeretettel imádkoznak könnyezve és sírva minden emberért.
<br/>&nbsp;&nbsp;&nbsp;&nbsp;
Máskor viszont olyan heves ujjongásra és szeretetre gyújtja õket a Szentlélek, hogy ha tehetnék, hát az egész emberiséget a szívükbe zárnák, tekintet nélkül arra, hogy jók-e vagy rosszak.
<br/>&nbsp;&nbsp;&nbsp;&nbsp;
Ismét máskor lelkük alázatosságában úgy érzik, hogy õk a legutolsó emberek, és a legmegvetendõbbnek és legalávalóbbnak tartják magukat.
<br/>&nbsp;&nbsp;&nbsp;&nbsp;
Van úgy is, hogy a Szentlélek kimondhatatlan öröme tartja fogva a lelküket.
<br/>&nbsp;&nbsp;&nbsp;&nbsp;
Máskor olyanok, mint a hõs, aki teljes királyi fegyverzetben harcba indulva bátran megküzd az ellenséggel, és gyõz! Ugyanezt teszi a lelki ember is, felövezve a Szentlélek égi fegyvereivel megrohanja az ellenséget, és közelharcba bocsátkozva lába alá tiporja.
<br/>&nbsp;&nbsp;&nbsp;&nbsp;
Idõnként a legmélyebb csendben és zavartalan békében megnyugszik a lélek, mert telítve van lelki gyönyörûséggel és kimondhatatlan nyugalommal, és ragyogó lelkiség állapotában tündöklik.
<br/>&nbsp;&nbsp;&nbsp;&nbsp;
Megtörténik vele, hogy a Szentlélek kegyelme kimondhatatlan bölcsességgel s tudással tölti el értelmét olyan dolgokra vonatkozólag is, amelyet sem nyelv, sem emberi ajak nem képes elmondani.
<br/>&nbsp;&nbsp;&nbsp;&nbsp;
Máskor viszont az az érzése, hogy õ is olyan, mint a többi halandó.
<br/>&nbsp;&nbsp;&nbsp;&nbsp;
Ilyen sokirányú a kegyelem mûködése, és ennyire különféle utakon vezeti a lelket, megújítja Isten akarata szerint, és különbözõképpen formálja, hogy hiba nélkül, feddhetetlenül és tisztán álljon a mennyei Atya elé.
<br/>&nbsp;&nbsp;&nbsp;&nbsp;
Kérjük hát mi is Istenünket, kérjük szeretettel és töretlen reménnyel, hogy adja meg nekünk is a Szentlélek ajándékának égi kegyelmét, hogy minket is maga a Lélek kormányozzon és vezessen Isten akaratának beteljesítésére, és bennünket is üdítsen fel a lelki békesség különféle ajándékaival, hogy a kegyelemnek és lelki vezetésnek e kormányzása és irányítása révén méltók legyünk eljutni a krisztusi nagykorúság tökéletességére, amit az Apostol így fejez ki: Beteltek Krisztus egész teljességével (Ef 3,19).
</b>
<p><span class="redsmall">VÁLASZOS ÉNEK </span>
<div align="right" class="red">1 Jn 2, 20. 27; Jo 2, 23</div>
<br/><b><span class="red">V.</span>
Titeket fölkent a Szent; a tõle kapott kenet maradjon meg bennetek, <span class="red">*</span> 
És akkor nincs szükségtek rá, hogy bárki is tanítson benneteket, hiszen kenete megtanít benneteket mindenre.</b>
<br/><b><span class="red">F.</span>
Ujjongjatok, örüljetek az Úrban, a ti Istenetekben, mert megadja nektek az igazság tanítóját. <span class="red">*</span> 
És akkor nincs szükségtek rá, hogy bárki is tanítson benneteket, hiszen kenete megtanít benneteket mindenre.</b>
<!--{END:OCR4PIc_CIT2}-->

SZOMBAT
<!--{BEGIN:OCR4SOc_CIT1}-->
<p>
<b>A tesszaloniki hívekhez írt második levélbõl</b>
<div align="right" class="red">3, 1-18</div>
<div align="center" class="redit">Buzdítások és jó tanácsok</div>
<b>
<p>&nbsp;&nbsp;&nbsp;&nbsp;
Végül, imádkozzatok értünk, testvérek, hogy az Úr szava terjedjen és dicsõségre jusson, mint nálatok is, és hogy megszabaduljunk az ártó és gonosz emberektõl. A hit ugyanis nem mindenkié. Az Úr azonban hûséges, megerõsít benneteket, és megoltalmaz a gonosztól. Bízunk az Úrban, hogy megtartjátok, amit meghagytunk nektek, és a jövõben is meg fogjátok tartani. Az Úr vezérelje szíveteket Isten szeretetére és krisztusi türelemre!
<br/>&nbsp;&nbsp;&nbsp;&nbsp;
Urunk, Jézus Krisztus nevében meghagyjuk nektek, testvérek, kerüljetek minden olyan testvért, aki kifogásolható módon él, és nem ragaszkodik a tõlünk kapott hagyományhoz.
<br/>&nbsp;&nbsp;&nbsp;&nbsp;
Hiszen tudjátok, hogyan kell minket követni. Nem éltünk tétlenül közöttetek, senki kenyerét ingyen nem ettük, hanem keserves fáradsággal, éjjel-nappal megdolgoztunk érte, hogy senkinek ne legyünk terhére. Nem mintha nem lett volna rá jogunk, hanem mert példát akartunk nektek adni, hogy kövessétek.
<br/>&nbsp;&nbsp;&nbsp;&nbsp;
Már amikor nálatok voltunk, meghagytuk nektek, hogy aki nem akar dolgozni, ne is egyék. Most mégis azt halljuk, hogy némelyek rendetlenül élnek, semmit sem dolgoznak, hanem haszontalanságra fecsérlik idejüket. Az ilyeneknek megparancsoljuk, figyelmeztetjük õket Urunkban, Jézus Krisztusban, hogy békésen dolgozva a maguk kenyerét egyék.
<br/>&nbsp;&nbsp;&nbsp;&nbsp;
Ti pedig, testvérek, ne fáradjatok bele a jótettekbe. Ha valaki nem engedelmeskednék a levélben adott tanításnak, azt jegyezzétek meg, és kerüljétek a társaságát, hogy észre térjen. De ne bánjatok vele úgy, mint ellenséggel, hanem feddjétek meg, mint testvéreteket.
<br/>&nbsp;&nbsp;&nbsp;&nbsp;
A békesség Ura adjon nektek mindig és minden körülmények között békét! Az Úr legyen mindnyájatokkal!
<br/>&nbsp;&nbsp;&nbsp;&nbsp;
A köszöntést saját kezemmel írom: Pál. Minden levelemben ez a jel, ez a kézírásom. A mi Urunk, Jézus Krisztus kegyelme legyen mindnyájatokkal! Ámen.
</b>
<p><span class="redsmall">VÁLASZOS ÉNEK </span>
<div align="right" class="red">Vö. 1 Tessz 2, 13; vö. Ef 1, 13</div>
<br/><b><span class="red">V.</span>
Amikor Isten szavát hallottátok, <span class="red">*</span> 
Nem úgy fogtátok fel, mint emberi tanítást, hanem mint Isten szavát, ahogyan valóban az is.</b>
<br/><b><span class="red">F.</span>
Hallottátok az igazságról szóló tanítást, üdvösségtek evangéliumát. <span class="red">*</span> 
Nem úgy fogtátok fel, mint emberi tanítást, hanem mint Isten szavát, ahogyan valóban az is.</b>
<!--{END:OCR4SOc_CIT1}-->
<!--{BEGIN:OCR4SOc_CIT2}-->
<p>
<b>A II. vatikáni zsinat Gaudium et spes kezdetû, az Egyház és a mai világ viszonyáról szóló lelkipásztori konstitúciójából</b>
<div align="center" class="red">(Nn. 35-36)</div>
<p>
<div align="center" class="redit">Az emberi tevékenység értékrendje</div>
<b>
<p>&nbsp;&nbsp;&nbsp;&nbsp;
Az emberi tevékenység kiindulópontja is, de célja is az ember. Õ ugyanis, amikor dolgozik, nemcsak a tárgyakat és a társadalmat alakítja át, hanem saját magát is tökéletesíti; sok mindent megtanul, fejleszti képességeit, kilép önmagából, sõt önmaga fölé emelkedik. Ez a gyarapodása, ha jól megfontoljuk, sokkal nagyobb érték, mint a maga körül felhalmozódó vagyon. Az ember az által értékes, ami õ maga, nem pedig az által, amije van.
<br/>&nbsp;&nbsp;&nbsp;&nbsp;
Ezért a technikai haladásnál többet ér mindaz, amit az emberek a nagyobb igazságosság, a szélesebb körû testvériség és a társadalmi viszonyok emberibb rendje érdekében tesznek. A technikai haladás ugyanis csak az anyagi alapot adhatja meg az ember felemelkedéséhez, egymagában azonban semmiképpen sem valósítja meg azt.
<br/>&nbsp;&nbsp;&nbsp;&nbsp;
Ennek következtében az emberi tevékenység alapszabálya az, hogy – Isten tervéhez és akaratához igazodva – legyen összhangban az emberiség valódi érdekével, és tegye lehetõvé az ember mint egyed és mint a társadalom tagja számára teljes hivatásának szolgálatát és betöltését.
<br/>&nbsp;&nbsp;&nbsp;&nbsp;
Kortársaink közül sokan mégis mintha attól tartanának, hogy az emberi tevékenység és a vallás közötti szorosabb kapcsolat árt az emberek, a csoportok és a tudományok autonómiájának. Ha a földi valóságok autonómiáján azt értjük, hogy a teremtett dolgoknak, maguknak a közösségeknek is, megvannak a saját törvényeik és értékeik, amelyeket az embernek lépésrõl lépésre felismernie, alkalmaznia és alakítania kell, akkor az autonómia megkövetelése teljesen jogos; korunk embere igényli, sõt a Teremtõ akaratának is megfelel. Éppen a teremtés tényébõl következik ugyanis, hogy minden dolognak megvan a maga állaga, igazsága és jósága, megvannak a saját törvényei, és megvan a saját rendje: ezeket az embernek tisztelnie kell azzal, hogy elismeri a tudományok és mûvészetek saját módszereit. Ha valóban tudományosan és az erkölcsi elvek szemmel tartásával folyik a módszeres kutatás, akkor ez egyetlen ismeretágban sem kerül soha igazi ellentétbe a hittel, hiszen a földi valóságok és a hit valóságai ugyanattól az Istentõl erednek. Sõt azt, aki alázattal és állhatatosan igyekszik feltárni a természet rejtélyeit, tudtán kívül is mintegy az Isten keze vezérli, azé az Istené, aki a mindenséget létben tartja, õ teszi a dolgokat azzá, amik.
<br/>&nbsp;&nbsp;&nbsp;&nbsp;
Hadd fejezzük ki tehát mély sajnálkozásunkat bizonyos szellemi magatartás fölött, amely néha megnyilvánult éppen a keresztények között is, akik nem mindig látták eléggé tisztán a természettudományok jogos autonómiáját. Ez a magatartás nézeteltérésekre vezetett, szenvedélyes vitákat váltott ki, és sokakkal elhitette, hogy a hit és a tudomány szemben áll egymással.
<br/>&nbsp;&nbsp;&nbsp;&nbsp;
Ha azonban az „evilági dolgok autonómiája” kifejezésen azt értik, hogy a teremtett dolgok nem függenek az Istentõl, és hogy az ember a Teremtõre való tekintet nélkül rendelkezhet velük, akkor minden istenhívõ megérti, mennyire hamis ez a nézet. A teremtmény ugyanis a Teremtõ nélkül a semmibe zuhan.
</b>
<p><span class="redsmall">VÁLASZOS ÉNEK </span>
<div align="right" class="red">MTörv 2, 7; 8, 5</div>
<br/><b><span class="red">V.</span>
Megáldotta kezed munkáját, õrködött fölötted, amikor átvonultál ezen a nagy pusztán. <span class="red">*</span> 
Az Úr, a te Istened veled van, és nem szenvedtél hiányt semmiben.</b>
<br/><b><span class="red">F.</span>
Úgy nevelt, ahogyan az ember a fiát neveli. <span class="red">*</span> 
Az Úr, a te Istened veled van, és nem szenvedtél hiányt semmiben.</b>
<!--{END:OCR4SOc_CIT2}-->
</body>
</html>
