<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>95. zsoltár</title>
</head>
<body>

<!--{BEGIN:ZALM96}-->
<center><b><font color="#FF0000">95. zsoltár</font></b><br>
<font color="#FF0000">Az Úr az egész föld királya és bírája</font></center>
<p><i>Új éneket énekeltek a trónon ülõ Bárány elõtt</i> (vö. Jel 14, 3).</p>
<p><b><br>
Énekeljetek az Úrnak új éneket, *<br>
&nbsp;&nbsp;&nbsp; minden föld az Úrnak énekeljen!<br>
Énekeljetek az Úrnak, áldjátok nevét, *<br>
&nbsp;&nbsp;&nbsp; napról napra hirdessétek üdvösségét!<br>
Hirdessétek dicsõségét a nemzetek között, *<br>
&nbsp;&nbsp;&nbsp; és csodatetteit minden nép között!<br>
<br>
Mert nagy az Úr, és minden dicséretre méltó, *<br>
&nbsp;&nbsp;&nbsp; félelmetesebb az összes isteneknél.<br>
A nemzetek minden istene csak üres semmiség, *<br>
&nbsp;&nbsp;&nbsp; az Úr azonban az ég Alkotója!<br>
Színe elõtt fönség és méltóság, *<br>
&nbsp;&nbsp;&nbsp; szentélyében hatalom és dicsõség!<br>
<br>
Adjatok az Úrnak, népek családjai, †<br>
&nbsp;&nbsp;&nbsp; adjatok az Úrnak dicsõséget és tiszteletet, *<br>
&nbsp;&nbsp;&nbsp; ismerjétek el az Úr nevének dicsõségét.<br>
Áldozatot hozva lépjetek be udvarába, *<br>
&nbsp;&nbsp;&nbsp; és szent fényben boruljatok le az Úr elõtt!<br>
Színe elõtt rendüljön meg az egész föld, *<br>
&nbsp;&nbsp;&nbsp; mondjátok a nemzeteknek: „Az Úr uralkodik!”<br>
Õ tette a földet szilárddá, és az meg nem inog, *<br>
&nbsp;&nbsp;&nbsp; õ ítélkezik a népek fölött igazságban.<br>
<br>
Örvendjen az ég, és ujjongjon a föld, †<br>
&nbsp;&nbsp;&nbsp; zúgjon a tenger egész teljessége, *<br>
&nbsp;&nbsp;&nbsp; örvendjen a mezõ és minden, ami rajta van.<br>
Ujjongjon az erdõ minden fája is †<br>
&nbsp;&nbsp;&nbsp; az Úr elõtt, mert eljön, *<br>
&nbsp;&nbsp;&nbsp; jön, hogy ítélje a földet.<br>
<br>
Igazságosan ítéli meg a földkerekséget, *<br>
&nbsp;&nbsp;&nbsp; és a népeket hûsége szerint.</p></b>
<!--{END:ZALM96}-->
<br>
<hr>
<center><font size=-1>© <a href="mailto:videky-hu@breviar.sk">Juraj Vidéky</a></font>
<font size=-1>© <a href="mailto:eleklaszlo@freemail.hu">László Elek</a></font></center>
</p></b>
</body>
</html>
