<html>
<head>
	<link rel="stylesheet" type="text/css" href="../breviar.css">
	<title>44. zsoltár - I</title>
</head>
<body>

<!--{BEGIN:ZALM45_I}-->
<center><b><font color="#FF0000">44. zsoltár - I</font></b><br>
<font color="#FF0000">A király menyegzõje</font></center>
<p><i>Íme, jön a Võlegény, menjetek ki elébe!</i> (Mt 25, 6).</p>
<p><b><br>
Szívembõl ünnepi ének árad, †<br>
&nbsp;&nbsp;&nbsp; dalomat a királynak zengem, *<br>
&nbsp;&nbsp;&nbsp; nyelvem gyors, mint a gyorsíró vesszeje.<br>
<br>
Szebb vagy, mint akárki az emberek fiai közül, †<br>
&nbsp;&nbsp;&nbsp; kedvesség ömlik el ajkadon, *<br>
&nbsp;&nbsp;&nbsp; mert Istened örökre megáldott téged.<br>
<br>
Kösd fel derekadra kardodat, te bátor harcos, *<br>
&nbsp;&nbsp;&nbsp; és fényes díszruhádban arass diadalt!<br>
Szállj síkra az igazságért, hûségért, jóságért, *<br>
&nbsp;&nbsp;&nbsp; és íjadon a húrt feszítse erõs jobbod!<br>
Nyílvesszõd halálos éles, †<br>
&nbsp;&nbsp;&nbsp; népeket taszít lábad elé, *<br>
&nbsp;&nbsp;&nbsp; és a király ellenségeinek szívébe talál.<br>
<br>
Trónod, Isten, áll örökkön-örökké, *<br>
&nbsp;&nbsp;&nbsp; kormánypálcád az igazság jogara.<br>
Szereted az igazságot, gyûlölöd a gonoszságot, †<br>
&nbsp;&nbsp;&nbsp; ezért kent föl Isten, a te Istened, *<br>
&nbsp;&nbsp;&nbsp; az öröm olajával társaid közül.<br>
<br>
Ruhád fahéjtól, áloétól és mirhától illatos, *<br>
&nbsp;&nbsp;&nbsp; elefántcsont palotákból örömödre hárfa zendül.<br>
Kedveseid között királylányok is lesznek, *<br>
&nbsp;&nbsp;&nbsp; királynõ áll a jobbodon Ofir aranyával ékesítve.</p></b>
<!--{END:ZALM45_I}-->

<!--{BEGIN:ZALM45_II}-->
<center><b><font color="#FF0000">II.</font></b><br>
<font color="#FF0000"></font></center>
<p></p>
<p><b><br>
Hallgass rám, leányom, és figyelj, †<br>
&nbsp;&nbsp;&nbsp; hajlítsd füledet szavamra, *<br>
&nbsp;&nbsp;&nbsp; felejtsd el népedet és atyád házát!<br>
Elbûvölte a királyt szépséged, *<br>
&nbsp;&nbsp;&nbsp; urad õ, jöjj, és hódolj elõtte.<br>
Tirusz leánya ajándékokkal siet hozzád, *<br>
a nép gazdagjai arcod fényét keresik.<br>
<br>
Belül a királylány csupa szépség, *<br>
&nbsp;&nbsp;&nbsp; arannyal van átszõve ruhája.<br>
Színpompás ruhában vezetik a királyhoz, *<br>
&nbsp;&nbsp;&nbsp; szüzek követik, és barátnõi kísérik útján.<br>
Hangos örömujjongás között vonulnak, *<br>
&nbsp;&nbsp;&nbsp; bevonulnak a királyi palotába.<br>
<br>
Atyáid helyett fiaid lesznek, *<br>
&nbsp;&nbsp;&nbsp; az egész földön fejedelmekké teszed õket.<br>
Én pedig nevedet mindenkor hirdetem, *<br>
&nbsp;&nbsp;&nbsp; nemzedékek végtelen során,<br>
hogy magasztaljanak téged a népek is *<br>
&nbsp;&nbsp;&nbsp; századokon át, örökkön-örökké!</p></b>
<!--{END:ZALM45_II}-->
<br>
<hr>
<center><font size=-1>© 1999-2010 <a href="mailto:videky@breviar.sk">Juraj Vidéky</a></font>
<font size=-1>© 2009-2010 <a href="mailto:eleklaszlo@freemail.hu">László Elek</a></font></center>
</p></b>
</body>
</html>
