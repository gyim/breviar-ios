<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>131. zsoltár – I.</title>
</head>
<body>

<!--{BEGIN:ZALM132_I}-->
<center><b><span class="red">131. zsoltár – I.</span></b>
<!--{BEGIN:PSALMODIA_NADPIS}--><br><span class="red">A Dávid házának adott isteni ígéretek</span><!--{END:PSALMODIA_NADPIS}--></center>
<!--{BEGIN:PSALMODIA_MYSLIENKA}--><p><i>Az Úristen neki adja atyjának, Dávidnak trónját</i> (Lk 1, 32).</p><!--{END:PSALMODIA_MYSLIENKA}-->
<p><b>
Emlékezz meg Dávidról, Uram, *<br>
&nbsp;&nbsp;&nbsp; és arról, hogy mennyit buzgólkodott.<br>
Mert megesküdött az Úrnak, *<br>
&nbsp;&nbsp;&nbsp; fogadalmat tett Jákob erõs Istenének:<br>
<br>
„Nem lépek addig házamba, *<br>
&nbsp;&nbsp;&nbsp; és nem térek addig vetett ágyba nyugodni,<br>
nem engedem szunnyadni szememet, *<br>
&nbsp;&nbsp;&nbsp; és szempillámat álomra nem hunyom,<br>
míg nem találok lakóhelyet az Úrnak, *<br>
&nbsp;&nbsp;&nbsp; hajlékot Jákob erõs Istenének!”<br>
<br>
Íme, azt hallottuk, hogy a frigyláda Efratában van, *<br>
&nbsp;&nbsp;&nbsp; és megtaláltuk Jaar mezején.<br>
Induljunk hát sátorába, *<br>
&nbsp;&nbsp;&nbsp; boruljunk le lábának zsámolya elõtt!<br>
<br>
Kelj útra, Urunk, nyugalmad helyére, *<br>
&nbsp;&nbsp;&nbsp; kelj útra, te és hatalmad ládája!<br>
Igazságba öltözzenek papjaid, *<br>
&nbsp;&nbsp;&nbsp; és szentjeid ujjongjanak!<br>
Szolgádnak, Dávidnak kedvéért *<br>
&nbsp;&nbsp;&nbsp; fölkented arcát meg ne vesd!</p></b>
<!--{END:ZALM132_I}-->

<!--{BEGIN:ZALM132_II}-->
<center><b><span class="red">II.</span></b></center>
<p><b>
Esküt tett az Úr Dávidnak, *<br>
&nbsp;&nbsp;&nbsp; igaz esküt, nem vonja vissza:<br>
„Véredbõl származó utódot *<br>
&nbsp;&nbsp;&nbsp; ültetek majd trónodra.<br>
<br>
Hogyha megtartják szövetségemet fiaid, *<br>
&nbsp;&nbsp;&nbsp; és a parancsokat, melyekre õket tanítom,<br>
akkor még az õ fiaik is *<br>
&nbsp;&nbsp;&nbsp; trónodon ülnek mindörökre.”<br>
<br>
Kiválasztotta az Úr magának Siont, *<br>
&nbsp;&nbsp;&nbsp; lakóhelyéül kívánta:<br>
„Nyugalmam helye ez lesz örökre, *<br>
&nbsp;&nbsp;&nbsp; itt akarok lakni, ez a kívánságom.<br>
<br>
Eleséggel gazdagon megáldom, *<br>
&nbsp;&nbsp;&nbsp; szegényeit jól tartom kenyérrel.<br>
Papjaira az üdvösség palástját terítem, *<br>
&nbsp;&nbsp;&nbsp; és szentjei ujjongva ujjonganak.<br>
<br>
Dávidnak ott hatalmas sarjat támasztok, *<br>
&nbsp;&nbsp;&nbsp; fényességet hintek fölkent királyomra.<br>
Ellenségeit szégyennel borítom, *<br>
&nbsp;&nbsp;&nbsp; az õ fején azonban korona ragyog.”</p></b>
<!--{END:ZALM132_II}-->
<br>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</body>
</html>
