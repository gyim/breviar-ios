<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 27. HÉT</title>
</head>
<body>

<center><b> ÉVKÖZI IDÕ</b>
<p><b>27. HÉT</b></center>
<center>
<p>OLVASMÁNYOS IMAÓRA</center>

VASÁRNAP
<!--{BEGIN:OCR27NEc_CIT1}-->
<p>
<b>Kezdõdik Szent Pál apostolnak Timóteushoz írt elsõ levele</b>
<div align="right" class="red">1, 1-20</div>
<div align="center" class="redit">Timóteus küldetése. Pál, az evangélium hirdetõje</div>
<b>
<p>&nbsp;&nbsp;&nbsp;&nbsp;
Pál, üdvözítõ Istenünknek és reménységünknek, Krisztus Jézusnak rendeletébõl Krisztus Jézus apostola Timóteusnak, a hitben igaz fiának. Kegyelem, irgalom és békesség Istentõl, az Atyától és Urunktól, Krisztus Jézustól.
<br/>&nbsp;&nbsp;&nbsp;&nbsp;
Amikor elindultam Macedóniába, arra kértelek, maradj Efezusban, és figyelmeztess bizonyos embereket, hogy ne tanítsanak téves dolgokat, ne veszõdjenek mesékkel és vég nélküli családfákkal, amelyek csak vitatkozásra adnak alkalmat, de a hiten alapuló üdvrendet nem szolgálják. A tanításnak a célja a tiszta szívbõl, jó lelkiismeretbõl és õszinte hitbõl fakadó szeretet. Ettõl némelyek eltértek, és üres fecsegésre adták magukat. A törvény tanítói szeretnének lenni, de nem értik amit mondanak, és amit olyan csökönyösen állítanak.
<br/>&nbsp;&nbsp;&nbsp;&nbsp;
Mi tudjuk, hogy a törvény jó, ha valaki helyesen alkalmazza; de tudatában kell lennünk, hogy a törvényt nem az igaz emberért hozták, hanem a gonoszokért, a lázadókért, az istentelenekért, a bûnösökért, a vallástalanokért, a közönséges lelkûekért, az apa és anyagyilkosokért, a vérengzõkért, a tisztátalanokért, a fajtalanokért, a rabszolgakereskedõkért, a hazugokért, a hamisan esküvõkért, és mindazért, ami még ellenkezik az igaz tanítással, a boldog Isten dicsõségérõl szóló evangéliummal, amelynek hirdetésére megbízást kaptam.
<br/>&nbsp;&nbsp;&nbsp;&nbsp;
Hálát adok Urunknak, Jézus Krisztusnak, aki erõt adott nekem, megbízhatónak tartott, és meghívott a szolgálatára, engem, aki azelõtt káromoltam s üldöztem, és erõszakos ember voltam. De megkönyörült rajtam, mivel hitetlenségemben tudatlanul cselekedtem. Sõt valósággal elárasztott az Úr kegyelme a Krisztus Jézusban való hittel és az iránta való szeretettel.
<br/>&nbsp;&nbsp;&nbsp;&nbsp;
Igaz beszéd ez, és teljes hitelt érdemel: Krisztus Jézus azért jött a világba, hogy üdvözítse a bûnösöket, s közöttük én vagyok az elsõ. De éppen azért nyertem irgalmat, hogy Jézus Krisztus elõször is rajtam mutassa meg végtelen türelmét, példaképül azoknak, akik a jövõben hisznek majd benne, és így eljutnak az örök életre. Az örökkévalóság királyának, a halhatatlan és láthatatlan, egyedülvaló Istennek tisztelet és dicsõség mindörökkön-örökké! Ámen.
<br/>&nbsp;&nbsp;&nbsp;&nbsp;
Lelkedre kötöm, Timóteus fiam, hogy a rólad szóló korábbi prófétai szavak értelmében a jó harcot vívd meg bizalommal. Tarts ki a hitben, és õrizd meg tisztán a lelkiismeretedet. Ezt néhányan elvesztették, s ezért a hitben hajótörést szenvedtek. Közéjük tartoznak Himeneusz és Alexander, akiket átadtam a sátánnak, hadd tanulják meg, hogy ne káromkodjanak.
</b>
<p><span class="redsmall">VÁLASZOS ÉNEK</span>
<div align="right" class="red">1 Tim 1, 14, 15; Róm 3, 23</div>
<br/><b><span class="red">V.</span>
Valósággal elárasztott az Úr kegyelme a hittel és a szeretettel. <span class="red">*</span> 
Krisztus Jézus azért jött a világba, hogy üdvözítse a bûnösöket.</b>
<br/><b><span class="red">F.</span>
Mindnyájan vétkeztek, és nélkülözik az Isten dicsõségét. <span class="red">*</span> 
Krisztus Jézus azért jött a világba, hogy üdvözítse a bûnösöket.</b>
<!--{END:OCR27NEc_CIT1}-->
<!--{BEGIN:OCR27NEc_CIT2}-->
<p>
<b>Nagy Szent Gergely pápa „A Lelkipásztorkodás kézikönyve” címû munkájából</b>
<div align="center" class="red">(Lib. 2, 4: PL 77, 30-31)</div>
<p>
<div align="center" class="redit">A lelkipásztor tudjon megfontoltan hallgatni és okosan beszélni!</div>
<b>
<p>&nbsp;&nbsp;&nbsp;&nbsp;
A lelkipásztor tudjon megfontoltan hallgatni és okosan beszélni; ne mondjon el olyasmit, amirõl jobb lenne hallgatni, és ne hallgasson el semmit, amit hasznos lenne elmondani. Mert miként az óvatlan beszéd tévútra vezet, úgy a nem helyes hallgatás meghagyja a tévedésben azokat, akiket fel lehetett volna világosítani. Bizony megtörténik, hogy a meggondolatlan lelkipásztorok félnek elveszíteni a rájuk bízottak kegyét, ezért azután visszariadnak az õszinte beszédtõl. Az Igazság azt mondja az ilyenekrõl, hogy ezek nem a pásztorok törõdésével õrzik a nyájat, hanem csak béresek módjára szolgálnak; mert ha jön a farkas, elfutnak, azaz gyáván hallgatásba burkolóznak.
<br/>&nbsp;&nbsp;&nbsp;&nbsp;
Az Úr ezért feddi õket a próféta szavával: Néma kutyák mind, nem tudnak ugatni (Iz 56, 10). Máskor pedig így panaszkodik: Nem álltatok ellen, nem építettetek falat Izrael háza számára, hogy erõsen tartsátok magatokat a harcban az Úr napján (Ez 13, 5). Ellenállni tehát annyit jelent, mint a nyáj védelmében nyíltan szót emelni a világ hatalmasai elõtt. Az Úr napján a harcban erõsen tartani magunkat annyi, mint az igaz ügy szeretetébõl szembeszállni a gonosz elnyomókkal.
<br/>&nbsp;&nbsp;&nbsp;&nbsp;
A pásztor esetében a szükséges szót félelembõl ki nem mondani mi más, mint csendben megfutamodni? Aki pedig a nyájáért helytáll, mintegy védõfalat húz az ellenség elé a választott nép háza védelmében. Ezért mondja Isten egy másik alkalommal a bûnös népnek: Amit prófétáid jövendöltek neked, az csalárdság volt, és balgaság. Sohasem tárták fel vétkedet, és így nem buzdítottak téged bûnbánatra (Siral 2, 14). Tudnunk kell, hogy a Szentírás néha a nép tanítóit nevezi prófétáknak: ezeknek ugyanis az a dolguk, hogy hirdessék a jelen világ mulandóságát, és közöljék a jövendõt. Isten szava tehát azzal vádolja õket, hogy csalárdságokat jövendöltek, mert nem merték a vétkeket ostorozni, sõt biztonságról fecsegve hazug módon hízelegtek a bûnösöknek. A vétkesek gonoszságát világért sem tárták fel, mert attól féltek, hogy támadás éri õket miatta.
<br/>&nbsp;&nbsp;&nbsp;&nbsp;
A lelkek zárainak kulcsa a korholó beszéd; a vádoló szó feltárja a bûnöket, néha olyan bûnöket is, amelyeknek már az elkövetõjük sincs tudatában. Ezért írja Pál apostol: Képes legyen józan tanítással buzdítani, de képes legyen az ellentmondókat meg is cáfolni (Tit 1, 9). Malakiás szavai is ide illenek: A pap ajkának kell a tudást õriznie, és az õ szájából várják a tanítást, mert a Seregek Urának követe (Mal 2, 7). Izajás által pedig így figyelmeztet az Úr: Kiálts, ne kíméld magad, emeld föl hangodat, mint a harsona! (Iz 58, 1).
<br/>&nbsp;&nbsp;&nbsp;&nbsp;
A hírnök tisztét vállalja ugyanis mindaz, aki a papságot vállalja. A bíró félelmetes érkezése elõtt neki kell tehát mindenfelé járnia, és folyton kiáltania. Az igehirdetésben járatlan pap olyan, mint a néma hírnök. De akkor hogyan tud majd kiáltani? Itt a magyarázata annak, hogy a lelkek elsõ pásztoraira a Szentlélek nyelvek alakjában szállt le, betöltötte õket, és mindjárt ékesszólókka is tette.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 50, 15. 16-17</div>
<br/><b><span class="red">V.</span>
A vétkeseknek megmutatom utadat, és a bûnösök hozzád térnek. <span class="red">*</span> 
Igazságosságodat ujjongva hirdeti nyelvem.</b>
<br/><b><span class="red">F.</span>
Nyisd meg, Uram, ajkamat, hogy dicséretedet hirdesse szavam! <span class="red">*</span> 
Igazságosságodat ujjongva hirdeti nyelvem.</b>
<!--{END:OCR27NEc_CIT2}-->

HÉTFÕ
<!--{BEGIN:OCR27POc_CIT1}-->
<p>
<b>Szent Pál apostolnak Timóteushoz írt elsõ levelébõl</b>
<div align="right" class="red">2, 1-15</div>
<div align="center" class="redit">Buzdítás az imádságra</div>
<b>
<p>&nbsp;&nbsp;&nbsp;&nbsp;
Szeretett Fiam! Mindenekelõtt arra kérlek, végezzetek imát, könyörgést, esedezést és hálaadást minden emberért, a királyokért és az összes elöljáróért, hogy békés, nyugodt életet élhessünk, szentségben és tisztességben.
<br/>&nbsp;&nbsp;&nbsp;&nbsp;
Ez jó és kedves üdvözítõ Istenünk szemében, aki azt akarja, hogy minden ember üdvözüljön, és eljusson az igazság ismeretére. Hiszen egy az Isten, s egy a közvetítõ Isten és ember között: az ember Krisztus Jézus, aki váltságul adta magát mindenkiért, és tanúságot tett a meghatározott idõben. Ezért kaptam a küldetést, hogy hírnök és apostol legyek — igazat mondok, nem hazudom —, a pogányok tanítója hitre és igazságra.
<br/>&nbsp;&nbsp;&nbsp;&nbsp;
Azt kívánom hát, hogy a férfiak mindenütt tiszta lélekkel emeljék imára kezüket, ne haragos és viszálykodó érzülettel.
<br/>&nbsp;&nbsp;&nbsp;&nbsp;
Kívánom azt is, hogy az asszonyok tisztességes ruhát viseljenek, szemérmesen, és szerényen ékesítsék magukat: ne bodorított hajjal, arannyal, gyöngyökkel és drága ruhával, hanem mint istenfélõ asszonyokhoz illik, jótettekkel. Az asszony csöndben, engedelmes lélekkel hallgassa a tanítást. Nem engedem, hogy az asszony tanítson, sem azt, hogy a férfin uralkodjék, hanem maradjon csöndben.
<br/>&nbsp;&nbsp;&nbsp;&nbsp;
A teremtésben is Ádám volt az elsõ, Éva utána következett; Ádámot nem vezették félre, de az asszony hagyta, hogy félrevezessék, s bûnbe esett. Azáltal üdvözül, hogy vállalja az anyaságot, kitart a hitben, a szeretetben, a szegénységben és a tisztességben.
</b>
<p><span class="redsmall">VÁLASZOS ÉNEK</span>
<div align="right" class="red">1 Tim 2, 5-6; Zsid 2, 17</div>
<br/><b><span class="red">V.</span>
Egy az Isten, s egy a közvetítõ Isten és ember között: az ember Krisztus Jézus, <span class="red">*</span> 
Aki váltságul adta magát mindenkiért.</b>
<br/><b><span class="red">F.</span>
Ezért minden tekintetben hasonlóvá kellett válnia testvéreihez, hogy irgalmas legyen. <span class="red">*</span> 
Aki váltságul adta magát mindenkiért.</b>
<!--{END:OCR27POc_CIT1}-->
<!--{BEGIN:OCR27POc_CIT2}-->
<p>
<b>Szent Ambrus püspöknek „Káin és Ábel” címû értekezésébõl</b>
<div align="center" class="red">(Lib. 1, 9, 34. 38-39: CSEL 32, 369. 371-372)</div>
<p>
<div align="center" class="redit">Elsõsorban az egész Egyházért kell imádkozni</div>
<b>
<p>&nbsp;&nbsp;&nbsp;&nbsp;
Ajánld föl Istennek a dicséret áldozatát, és amit fogadtál a Magasságbelinek, teljesítsd! (Zsolt 49, 14). Istent dicsõíteni annyi, mint hálaadást ígérni és teljesíteni. A szamaritánust is azért tartjuk nagyobbra a többieknél, mert miután az Úr parancsára kilenc társával együtt megtisztult a leprától, egyedül õ tért vissza Krisztushoz, és Istent magasztalva hálát adott. Róla mondta Jézus: Nem akadt más, csak ez az idegen, aki visszajött volna, hogy dicsõítse az Istent? Aztán hozzá fordult: állj föl, és menj! A hited meggyógyított (Lk 17, 18-19).
<br/>&nbsp;&nbsp;&nbsp;&nbsp;
Továbbá az Úr Jézus isteni tekintéllyel egyrészt arra tanított téged, hogy az Atya jó, és õ tud jót adni, hogy mindazt, ami jó, azt tõle, a Jótól kérd; másrészt sürgetõen és gyakran buzdított is az imádságra, de nem úgy, hogy unalmassá váljék, hanem hogy állhatatos és gyakori legyen. A hosszan tartó imádság ugyanis többnyire tartalmatlanná válik, ha viszont ritkán imádkozunk, akkor hanyagságból lassanként teljesen elmarad.
<br/>&nbsp;&nbsp;&nbsp;&nbsp;
Ezután arra figyelmeztet, hogy ha bocsánatért könyörögsz, elõbb bocsáss meg te is szívbõl másoknak, hogy könyörgésedet tetteddel összhangban terjeszd Isten elé. Az Apostol is azt tanítja, hogy ne haragos és viszálykodó lelkülettel imádkozzál, nehogy ez megzavarja vagy meghamisítsa imádságodat. Amikor az Üdvözítõ azt mondja, hogy menj be a szobádba (Mt 6, 6), egyúttal arra is tanít, hogy mindenütt kell imádkozni.
<br/>&nbsp;&nbsp;&nbsp;&nbsp;
De ezt ne úgy értsd, hogy a testedet zárd be falakkal körülhatárolt szobába, hanem hogy a gondolataidat zárd a benned lévõ kamrába, amelyben belsõ világod van. Imádságodnak ez a kamrája mindenütt veled van, benne mindenütt egyedül vagy, és ott rajtad kívül csak Isten figyel reád.
<br/>&nbsp;&nbsp;&nbsp;&nbsp;
Továbbá azt tanulod, hogy különösen imádkozni kell a népért is, azaz az egész testért, Anyaszentegyházad minden tagjáért, amelyben a kölcsönös szeretet az ismertetõ jel. Ha ugyanis magadért könyörögsz, csupán önmagadért imádkozol. Ha az egyes emberek csak önmagukért imádkoznak, akkor a bûnös kevesebb kegyelmet nyer, mint a közbenjáró. Amikor pedig az egyes emberek mindenkiért imádkoznak, akkor mindnyájan könyörögnek minden egyes emberért is.
<br/>&nbsp;&nbsp;&nbsp;&nbsp;
Összefoglalva tehát, ha csak magadért imádkozol, amint már mondtuk, egyedül önmagadért fogsz imádkozni. Ha viszont mindenkiért könyörögsz, akkor majd érted is mindnyájan imádkoznak, mert a mindenkibe te is beletartozol. Ennek az a nagy lelki haszna, hogy az egyes emberek imái kölcsönösen növelik a közbenjárást az egész nép minden tagja számára. Ebben egyáltalán nincs semmi elbizakodottság, hanem inkább nagyobb lesz az alázat, és ez bõségesebb gyümölcsöt is hoz.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 60, 2-3. 6</div>
<br/><b><span class="red">V.</span>
Hallgasd meg, Istenem, esdeklésemet, figyelj imádságomra; <span class="red">*</span> 
A föld szélérõl kiáltok hozzád!</b>
<br/><b><span class="red">F.</span>
Mert te, Istenem, meghallgatod imádságomat, és a neved tisztelõinek szánt örökséget megadod nekem. <span class="red">*</span> 
A föld szélérõl kiáltok hozzád!</b>
<!--{END:OCR27POc_CIT2}-->

KEDD
<!--{BEGIN:OCR27UTc_CIT1}-->
<p>
<b>Szent Pál apostolnak Timóteushoz írt elsõ levelébõl</b>
<div align="right" class="red">3, 1-16</div>
<div align="center" class="redit">Szolgálatok az Egyházban</div>
<b>
<p>&nbsp;&nbsp;&nbsp;&nbsp;
Szeretett Fiam! Igaz beszéd ez: aki püspökségre törekszik, magasztos dolgot kíván. A püspöknek azonban feddhetetlennek, egyszer nõsültnek, józannak, megfontoltnak, mértéktartónak, vendégszeretõnek és a tanításra rátermettnek kell lennie. Ne legyen iszákos vagy erõszakoskodó, hanem megértõ, békeszeretõ, s nem kapzsi. Saját családjának legyen jó gondviselõje, aki gyermekeit fegyelemre és teljes tisztességre neveli. Aki ugyanis saját házát nem tudja rendben tartani, hogyan tudná gondját viselni Isten egyházának? Újonnan megtért se legyen, nehogy felfuvalkodjék, és a sátán sorsára jusson. Legyen jó híre a kívülállók körében is, nehogy megszólják, és a sátán csapdájába essék.
<br/>&nbsp;&nbsp;&nbsp;&nbsp;
A diakónusok hasonlóképpen legyenek tisztességesek, ne kétszínûek, borisszák vagy piszkos haszonra lesõk. A hit titkát õrizzék tiszta lelkiismerettel. Ki kell elõbb próbálni õket, s csak akkor szolgáljanak, ha kifogástalanok. Az asszonyok szintén legyenek tisztességesek, ne legyenek rágalmazók, hanem mértéktartók és mindenben megbízhatók. A diakónus legyen egyszer nõsült, s gyermekeinek és otthonának jó gondviselõje. Aki ugyanis jól végzi szolgálatát, nagy megbecsülésre tesz szert, és bizalmat szerez magának a Krisztus Jézusra alapozott hitben.
<br/>&nbsp;&nbsp;&nbsp;&nbsp;
Mindezt azért írom neked, jóllehet remélem, hogy hamarosan eljutok hozzád, hogy ha késném is, tudd, hogyan kell viselkedned Isten házában, amely az élõ Isten egyháza, az igazság oszlopa és biztos alapja.
<br/>&nbsp;&nbsp;&nbsp;&nbsp;
Kétségtelenül nagy dolog az istenfélõ élet titka: nyilvánvaló lett a testben, igazolást nyert a Lélek által. Megjelent az angyaloknak, hirdették a nemzetek között. Világszerte hittek benne, és fölment a dicsõségbe.
</b>
<p><span class="redsmall">VÁLASZOS ÉNEK</span>
<div align="right" class="red">Vö. ApCsel 20, 28; 1 Kor 4, 2 </div>
<br/><b><span class="red">V.</span>
Vigyázzatok az egész nyájra. Azért rendelt benneteket a Szentlélek az élére elöljáróul, <span class="red">*</span> 
Hogy igazgassátok Isten egyházát, amelyet Isten Krisztus vére árán szerzett meg magának.</b>
<br/><b><span class="red">F.</span>
A gondnokoktól egyet követelnek meg: hogy hûségesnek bizonyuljanak. <span class="red">*</span> 
Hogy igazgassátok Isten egyházát, amelyet Isten Krisztus vére árán szerzett meg magának.</b>
<!--{END:OCR27UTc_CIT1}-->
<!--{BEGIN:OCR27UTc_CIT2}-->
<p>
<b>Kezdõdik Antiochiai Szent Ignác püspök és vértanúnak a trallesziakhoz írt levele</b>
<div align="center" class="red">(Inscriptio; nn. 1, 1 – 3, 2; 4, 1-2; 6, 1; 7, 1 – 8, 1: Funk 1, 203-209)</div>
<p>
<div align="center" class="redit">Mint szeretett gyermekeimet, figyelmeztetni akarlak benneteket</div>
<b>
<p>&nbsp;&nbsp;&nbsp;&nbsp;
Ignác, más néven Teoforusz, apostoli mivoltomban sokszoros köszöntésemet küldöm mindnyájatoknak, és teljes üdvösséget kívánok az ázsiai tralleszi egyháznak, amely méltó Istenünkhöz, és amelyet Jézus Krisztus Atyja szeret, megszentelt, kiválasztott, és amely békét élvez Jézus Krisztus teste, vére és kínszenvedése által a benne való feltámadás reményében.
<br/>&nbsp;&nbsp;&nbsp;&nbsp;
Úgy értesültem rólatok, hogy állhatatosan feddhetetlen lelkûek vagytok, és a megpróbáltatásokban nem rendültök meg, nemcsak a külsõ látszat szerint, hanem a lelketek mélyén is. Így mondta el nekem a ti püspökötök, Polybiusz, aki Istennek és Jézus Krisztusnak akaratából ott volt Szmirnában, és engem, a Jézus Krisztusért bilincsbe vert rabot úgy köszöntött, hogy abból a ti egész közösségteket megismertem. Miután értesültem tõle Isten elõtt kedves jóakaratotokról, hálát adtam Istennek, akinek — mint megtudtam — követõi vagytok.
<br/>&nbsp;&nbsp;&nbsp;&nbsp;
Mivel úgy engedelmeskedtek püspökötöknek, mint Jézus Krisztusnak, azért úgy gondolom, hogy már nem is pusztán emberi módon éltek, hanem Jézus Krisztust követitek, aki meghalt értetek, hogy megszabaduljatok az örök haláltól, mert hisztek az õ halálában. Tehát feltétlenül fontos az, amint azt ti meg is teszitek, hogy püspökötök nélkül semmit se cselekedjetek. De engedelmeskedjetek a püspök papjainak is, mint Jézus Krisztus apostolainak; õ a mi reményünk, bárcsak mindig vele élnénk.
<br/>&nbsp;&nbsp;&nbsp;&nbsp;
Szükséges még az is, hogy a diakónusok, mint Jézus Krisztus misztériumainak szolgái, mindenki elõtt mindenben megbecsülésben részesüljenek. Õk ugyanis nemcsak az étel és ital osztogatói, hanem Isten Egyházának szolgái is. Ezért úgy kell óvakodniuk minden bûntõl, mint a tûztõl.
<br/>&nbsp;&nbsp;&nbsp;&nbsp;
Tisztelje is mindenki a diakónusokat, mint Jézus Krisztust, tisztelje a püspököt, mint az Atya képmását, a presbitereket pedig, mint Isten nagytanácsát és az apostolok karát. Nélkülük nem létezik Egyház. Meg vagyok gyõzõdve arról, hogy ti is így tartjátok. A ti szeretetetek mintaképét, püspökötöket szívembe zártam, mert már megjelenése is tanít, szerénysége pedig parancsol.
<br/>&nbsp;&nbsp;&nbsp;&nbsp;
Nagy az én hivatásom Istenben, de mérséklem magam, hogy dicsekvésem következtében el ne bukjam. Most még inkább kell ettõl félnem, és nem szabad azokra hallgatnom, akik magasztalnak. Hiszen akik dicsérnek, azok valójában ostoroznak engem. Szeretnék ugyanis szenvedni, csak nem tudom, méltó vagyok-e rá. A szenvedés utáni vágyakozásom, noha sokak elõtt nem tûnik fel, engem mégis hevesen kínoz. Szelíd alázatra van tehát szükségem, hiszen ez töri meg e világ fejedelmét.
<br/>&nbsp;&nbsp;&nbsp;&nbsp;
Ezért kérlek titeket — nem is én, hanem Jézus Krisztus szeretete kér —, hogy csak keresztény táplálékot fogadjatok el, tartózkodjatok minden más fajtától, ami eretnek tanítás.
<br/>&nbsp;&nbsp;&nbsp;&nbsp;
Akkor éltek így, ha fel nem fuvalkodtok és el nem szakadtok Istentõl, Jézus Krisztustól és a püspöktõl meg az apostolok parancsaitól. Aki az oltár mellett van, az tiszta; aki viszont az oltártól távol van, az nem tiszta. Ez annyit jelent, hogy aki a püspök, a presbitériuma és a diakónusok nélkül tesz bármit is, annak nem tiszta a lelkiismerete.
<br/>&nbsp;&nbsp;&nbsp;&nbsp;
Nem azért írom nektek ezeket, mintha ilyesfélét tudnék rólatok, hanem mint szeretett gyermekeimet akarlak benneteket ezekre elõre figyelmeztetni.
</b>
<p><span class="redsmall">VÁLASZOS ÉNEK</span>
<div align="right" class="red">Ef 4, 3-6; 1 Kor 3, 11</div>
<br/><b><span class="red">V.</span>
Törekedjetek rá, hogy a béke kötelékével fenntartsátok a lelki egységet! Egy a Test, és egy a Lélek, mint ahogy hivatástok is egy reményre szól. <span class="red">*</span> 
Egy az Úr, egy a hit, egy a keresztség.</b>
<br/><b><span class="red">F.</span>
A lerakott alapon kívül, amely Jézus Krisztus, mást senki sem rakhat. <span class="red">*</span> 
Egy az Úr, egy a hit, egy a keresztség.</b>
<!--{END:OCR27UTc_CIT2}-->

SZERDA
<!--{BEGIN:OCR27STRc_CIT1}-->
<p>
<b>Szent Pál apostolnak Timóteushoz írt elsõ levelébõl</b>
<div align="right" class="red">4, 1 – 5, 2</div>
<div align="center" class="redit">A tévtanítók és az idõsebbek iránti magatartás</div>
<b>
<p>&nbsp;&nbsp;&nbsp;&nbsp;
Szeretett Fiam! A Lélek világosan állítja, hogy a végsõ idõkben némelyek elpártolnak a hittõl, megtévesztõ szellemekre és sátáni tanításra hallgatnak. Ezek képmutató hazudozók, akiknek meg van a lelkiismeretük bélyegezve. Tiltják a házasságkötést és bizonyos ételek fogyasztását, jóllehet ezeket azért teremtette az Isten, hogy a hívõ és igazságot ismerõ ember hálaadással fogyassza. Hiszen Istennek minden teremtménye jó, és semmi sem megvetendõ, amit hálaadással veszünk magunkhoz, mert az Isten tanítása és az imádság megszenteli. Ha ezt tanítod a testvéreknek, jó szolgája leszel Krisztus Jézusnak, hiszen annak a hitnek és igaz tanításnak szavaival táplálkozol, amelynek követõje lettél.
<br/>&nbsp;&nbsp;&nbsp;&nbsp;
Utasítsd el a képtelen, ostoba meséket, inkább gyakorold magad az istenfélelemben. A test gyötrésének ugyanis kevés a haszna, de az istenfélõ élet mindenre jó, mert a jelen és a jövendõ élet ígérete kapcsolódik hozzá. Ez igaz beszéd, teljesen rá lehet hagyatkozni. Hiszen azért fáradunk és küzdünk, mert bízunk az élõ Istenben, aki minden embernek üdvözítõje, kivált a hívõnek. Ezt tanítsd és hirdesd.
<br/>&nbsp;&nbsp;&nbsp;&nbsp;
Senki ne becsüljön le ifjú korod miatt, de légy is a hívek példaképe beszédben, viselkedésben, szeretetben, hitben és tisztaságban. Amíg odajutok, legyen gondod a felolvasásra, a buzdításra és a tanításra. Ne hanyagold el magadban a kegyelmet, amelyet a prófétai szó alapján a papságra felavató kézföltétellel nyertél. Ezeket gyakorold, ezekben tarts ki, hogy elõhaladásodat mindenki lássa. Ügyelj magadra és a tanításra. Légy állhatatos benne. Ha megteszed, magadat is, hallgatóidat is üdvösségre segíted.
<br/>&nbsp;&nbsp;&nbsp;&nbsp;
Idõs férfit ne korholj, csak figyelmeztesd, mint apádat, az ifjakat, mint öcsédet, az idõs nõt, mint anyádat, a fiatalt, mint húgodat, egészen tiszta érzülettel.
</b>
<p><span class="redsmall">VÁLASZOS ÉNEK</span>
<div align="right" class="red">1 Tim 4, 8. 10; 2 Kor 4, 9</div>
<br/><b><span class="red">V.</span>
Az istenfélõ élet mindenre jó, mert az élet ígérete kapcsolódik hozzá; fáradunk és küzdünk, <span class="red">*</span> 
Mert bízunk az élõ Istenben.</b>
<br/><b><span class="red">F.</span>
Üldözést szenvedünk, de elhagyatottak nem vagyunk, földre terítenek bennünket, de el nem pusztulunk. <span class="red">*</span> 
Mert bízunk az élõ Istenben.</b>
<!--{END:OCR27STRc_CIT1}-->
<!--{BEGIN:OCR27STRc_CIT2}-->
<p>
<b>Antiochiai Szent Ignác püspök és vértanúnak a trallesziekhez írt levelébõl</b>
<div align="center" class="red">(Nn. 8, 1 – 9, 2; 11, 1 – 13, 3: Funk 1, 209-211)</div>
<p>
<div align="center" class="redit">Újuljatok meg hitben, amely az Úr teste, és szeretetben, amely az Úr vére!</div>
<b>
<p>&nbsp;&nbsp;&nbsp;&nbsp;
Legyetek szelídek, és újuljatok meg hitben; a hit az Úr teste; újuljatok meg szeretetben, amely Jézus Krisztus vére. Ne legyen semmi bajotok egymással. Ne szolgáltassatok a pogányoknak ürügyet arra, hogy néhány esztelen miatt az Istenben élõ közösséget káromolják. Mert jaj annak, aki miatt gyalázva káromolják nevemet egyesek! (Vö. Iz 52, 5).
<br/>&nbsp;&nbsp;&nbsp;&nbsp;
Fogjátok be hát fületeket, ha valaki úgy akar benneteket oktatni, hogy mellõzi Jézus Krisztust, aki Dávid nemzetségébõl származott, Máriától született, valóban megszületett, evett, ivott, valóban kínzatást szenvedett Poncius Pilátus alatt; igazán keresztre feszítették, és meghalt; látták ezt az égiek és a földiek meg az alvilág, õ igazán fel is támadt a halálból, feltámasztotta õt Atyja, mint ahogy az õ hasonlatosságára az Atya támaszt majd fel minket is Jézus Krisztusban, akik hiszünk õbenne; aki nélkül nincs igaz életünk.
<br/>&nbsp;&nbsp;&nbsp;&nbsp;
Óvakodjatok tehát a vadhajtásoktól, amelyeken halált hozó gyümölcs terem; aki megízleli, tüstént meghal. Ezeket nem az Atya ültette. Mert ha az Atya ültetvénye volnának, meglátszanának rajtuk a kereszt ágai, és a gyümölcsük romolhatatlan volna. Kínszenvedésében Krisztus ezzel a kereszttel hív benneteket, akik az õ tagjai vagytok. Nem születhet külön a fej, külön a tagok; megígérte ugyanis az egységet Isten, aki maga az egység.
<br/>&nbsp;&nbsp;&nbsp;&nbsp;
Üdvözöllek benneteket Szmirnából Isten azon egyházaival együtt, amelyek mellettem állnak. Ezek minden testi-lelki jókkal elláttak engem. Bilincseim — amelyeket Jézus Krisztusért hordok esdekelve, hogy elérjem Istent — arra kérlek titeket: maradjatok meg egyetértésben és kölcsönös imádságban. Úgy illik ugyanis mindnyájatokhoz, és különösen a presbiterekhez, hogy az Atya, Jézus Krisztus és az apostolok tiszteletére püspökötöknek örömet szerezzetek.
<br/>&nbsp;&nbsp;&nbsp;&nbsp;
Óhajtom, hogy szeretettel hallgassatok rám, nehogy ez a levelem vádirat legyen ellenetek. Imádkozzatok értem is, aki Isten irgalmából a ti szeretetetekre szorulok, hogy méltó legyek elérni a rám váró sorsot, és ne legyek elvetésre méltó.
<br/>&nbsp;&nbsp;&nbsp;&nbsp;
Köszönt titeket a szmirnaiak és efezusiak szeretetközössége. Minden imádságtokban gondoljatok a szíriai egyházra, amelynek nem vagyok méltó a nevét viselni, hiszen az utolsó vagyok közülük. Köszöntlek benneteket Jézus Krisztusban. Engedelmeskedjetek a püspöknek, mint Isten parancsának; éppúgy a presbitereknek is. Osztatlan szívvel szeressétek egymást.
<br/>&nbsp;&nbsp;&nbsp;&nbsp;
Értetek áldozom fel magamat, nemcsak most, hanem majd, amikor Istent is elnyerem. Még mindig veszélyben vagyok, de hûséges az Atya Jézus Krisztusban, hogy megtegye az én kérésemet és a tiéteket is. Az a vágyam, hogy benne makulátlannak bizonyuljatok.
</b>
<p><span class="redsmall">VÁLASZOS ÉNEK</span>
<div align="right" class="red">2 Tessz 2, 14-15; Sir 15, 13</div>
<br/><b><span class="red">V.</span>
Evangéliumunk által Isten meghívott benneteket, hogy részetek legyen Urunk, Jézus Krisztus dicsõségében. <span class="red">*</span> 
Legyetek hát állhatatosak, és ragaszkodjatok a hagyományokhoz, amelyeket kaptatok!</b>
<br/><b><span class="red">F.</span>
Az Úr gyûlöl mindent, ami rossz, s a rosszat azok sem szeretik, akik õt tisztelik. <span class="red">*</span> 
Legyetek hát állhatatosak, és ragaszkodjatok a hagyományokhoz, amelyeket kaptatok!</b>
<!--{END:OCR27STRc_CIT2}-->

CSÜTÖRTÖK
<!--{BEGIN:OCR27STVc_CIT1}-->
<p>
<b>Szent Pál apostolnak Timóteushoz írt elsõ levelébõl</b>
<div align="right" class="red">5, 3-25</div>
<div align="center" class="redit">Az özvegyek és a papok iránti magatartás</div>
<b>
<p>&nbsp;&nbsp;&nbsp;&nbsp;
Szeretett Fiam! Tiszteld az özvegyeket, ha valóban özvegyek. Ha valamely özvegynek gyermekei vagy unokái vannak, ezek tanulják meg, hogy elsõsorban saját családjuk tagjaira legyen gondjuk, és róják le hálájukat szüleik iránt, mert ez kedves az Isten elõtt. Aki azonban valóban özvegy, és magára maradt, bízzék az Istenben, imádkozzék kitartóan, és könyörögjön éjjel-nappal.
<br/>&nbsp;&nbsp;&nbsp;&nbsp;
Aki ugyanis feslett életet él, eleven halott. Kösd hát szívükre, hogy legyenek feddhetetlenek. Aki övéinek, fõleg háza népének nem viseli gondját, az megtagadta hitét, és rosszabb a hitetlennél.
<br/>&nbsp;&nbsp;&nbsp;&nbsp;
Az özvegyek sorába csak olyan kerüljön, aki legalább hatvan esztendõs, és csak egyszer ment férjhez. Legyen jó a híre: hogy gyermekeket nevelt, gyakorolta a vendégszeretetet, lábukat megmosva szolgálatukra volt a szenteknek, segített a bajbajutottakon, és minden jóban buzgólkodott.
<br/>&nbsp;&nbsp;&nbsp;&nbsp;
A fiatalabb özvegyeket azonban utasítsd el, mert ha — Krisztushoz hûtlenül — erõt vesz rajtuk az érzékiség, férjhez akarnak menni, így megszegik az elsõ hûséget, és elmarasztaló ítéletet vonnak magukra. Azonkívül rászoknak arra, hogy tétlenül házról házra járjanak, s nemcsak tétlenkednek, hanem pletykálkodnak, haszontalanságokat mûvelnek, s olyasmit beszélnek, amire semmi szükség nincs. Azt akarom ezért, hogy a fiatalabbak menjenek csak férjhez, adjanak gyermekeknek életet, viseljék gondját családjuknak, s ne szolgáltassanak alkalmat az ellenfélnek becsmérlésre. Némelyek ugyanis már visszaszegõdtek a sátánhoz. Ha valamely hívõ asszonynál özvegyek laknak, viselje gondjukat, ne legyenek az Egyház terhére, hogy az a magukra hagyott özvegyeken segíthessen.
<br/>&nbsp;&nbsp;&nbsp;&nbsp;
A papok, akik tisztüket jól töltik be, kétszeres megbecsülést érdemelnek, fõképpen, ha az evangélium hirdetésében és a tanításban fáradoznak. Az Írás ugyanis ezt mondja: „Nyomtató ökörnek ne kösd be a száját!” Vagy: „Megérdemli a munkás a maga bérét.” Pap ellen ne adj hitelt a vádnak, csak két vagy három személy tanúságára. A vétkeseket mindenki elõtt ródd meg, hogy a többi is elrettenjen. Az Istenre, Krisztus Jézusra és a választott angyalokra kérlek, tartsd meg mindezt elõítélettõl mentesen, és semmit ne tégy részrehajlásból. Kezedet elhamarkodva ne tedd föl senkire, s idegen bûnben ne legyen részed. Õrizd meg magadat tisztán.
<br/>&nbsp;&nbsp;&nbsp;&nbsp;
Ezentúl ne csak vizet igyál, hanem gyomrod és gyakori rosszulléted miatt egy kevés bort is. Némely ember vétke nyilvánvaló már az ítélet elõtt is, másoké viszont csak azután derül ki. Éppen így a jótett is nyilvánvaló, de ha még nem is, nem maradhat sokáig elrejtve.
</b>
<p><span class="redsmall">VÁLASZOS ÉNEK</span>
<div align="right" class="red">Fil 1, 27; 2, 4. 5</div>
<br/><b><span class="red">V.</span>
Éljetek Krisztus evangéliumához méltóan, egy szívvel, egy lélekkel munkálkodjatok a hitért; <span class="red">*</span> 
Senki ne keresse csak a maga javát, hanem a másét is.</b>
<br/><b><span class="red">F.</span>
Ugyanazt a lelkületet ápoljátok magatokban, amely Krisztus Jézusban volt. <span class="red">*</span> 
Senki ne keresse csak a maga javát, hanem a másét is.</b>
<!--{END:OCR27STVc_CIT1}-->
<!--{BEGIN:OCR27STVc_CIT2}-->
<p>
<b>Antiochiai Szent Ignác püspök és vértanúnak a filadelfiaiakhoz írt levelébõl</b>
<div align="center" class="red">(Inscriptio; nn. 1, 1 – 2, 1; 3, 2-5: Funk 1, 225-229)</div>
<p>
<div align="center" class="redit">A püspök egy a presbiterekkel és a diakónusokkal</div>
<b>
<p>&nbsp;&nbsp;&nbsp;&nbsp;
Ignác, más néven Teoforusz, üdvözletét küldi Jézus Krisztus vérében, az Atyaisten és a mi Urunk, Jézus Krisztus Ázsiában levõ filadelfiai egyházának, amely irgalmasságot nyert és megszilárdult az Istennel való egységben, és amely osztatlanul örvend a mi Urunk kínszenvedésében, és az õ feltámadása által bõvelkedik minden kegyelemben. Állandó és biztos az én örömöm, leginkább akkor, ha egyesülve maradtok a püspökkel, presbitereivel és a diakónusokkal, akiket Krisztus törvénye rendelt, és saját akaratával megerõsített állhatatosságban a Szentlélek által.
<br/>&nbsp;&nbsp;&nbsp;&nbsp;
Tudom, hogy ez a püspök a közösség vezetésének szolgálatát nem magától, nem is az emberek által, nem is hiú dicsõségért, hanem az Atya és az Úr Jézus Krisztus kegyelmébõl nyerte el. Nagyon megcsodáltam szerénységét. Ha hallgat is, erõsebb, mint mások, akik hiábavalókat mondanak. Összhangban van Isten törvényeivel, mint a lant a húrjaival. Ezért is dicsérem erényekkel ékes és tökéletesen istenfélõ lelkületét, ismerve rendíthetetlen és gyengéd magatartását, amely az élõ Isten szelídségét példázza.
<br/>&nbsp;&nbsp;&nbsp;&nbsp;
Az igazság fényének fiai vagytok: tartsátok tehát távol magatoktól a szakadást és a tévtanokat. A juhok oda menjenek, ahol a pásztor van!
<br/>&nbsp;&nbsp;&nbsp;&nbsp;
Mindazok, akik Istenéi és Jézus Krisztuséi, a püspökkel tartanak. Akik pedig bûnbánattal a szívükben visszatérnek az Egyház egységébe, azok is Istenéi lesznek, hogy Jézus Krisztus szerint éljenek. Ne essetek tévedésbe, testvéreim; akik a szakadást szítók után mennek, azok nem lesznek az Isten országának örökösei (vö. Ef 5, 5); aki idegen tanítás után jár, az nem hisz Krisztus szenvedésében.
<br/>&nbsp;&nbsp;&nbsp;&nbsp;
Legyetek rajta, hogy az egy Eukarisztia éltessen benneteket. Mert egy a mi Urunk, Jézus Krisztus teste, egy a kehely az õ vérének egységére, egy az oltár, miként egy a püspök a presbitereivel és a diakónusokkal, az én szolgatársaimmal. Amit tehát tesztek, Isten akarata szerint tegyétek.
<br/>&nbsp;&nbsp;&nbsp;&nbsp;
Testvéreim, egészen betölt az irántatok való szeretetem, és nagy örömmel erõsítlek titeket; nem is én, hanem Jézus Krisztus, akiért megbilincseltek, s csak azért félek, mert nem vagyok még tökéletes. A ti Istenhez szálló imádságtok azonban tökéletessé tesz, hogy elérjem az Isten irgalmából nekem szánt sorsomat; az evangéliumhoz úgy menekülök, mint a test szerint jelenvaló Krisztushoz, és az apostolokhoz úgy, mint az Egyház jelenvaló presbitereihez.
</b>
<p><span class="redsmall">VÁLASZOS ÉNEK</span>
<div align="right" class="red">Ef 2, 20. 22. 21</div>
<br/><b><span class="red">V.</span>
Apostolokra és prófétákra alapozott épület vagytok, s a szegletkõ maga Krisztus Jézus. <span class="red">*</span> 
Ti is benne épültök egybe a Lélek közremûködésével az Isten hajlékává.</b>
<br/><b><span class="red">F.</span>
Õ tartja össze az egész épületet, belõle nõ ki az Úr szent temploma. <span class="red">*</span> 
Ti is benne épültök egybe a Lélek közremûködésével az Isten hajlékává.</b>
<!--{END:OCR27STVc_CIT2}-->

PÉNTEK
<!--{BEGIN:OCR27PIc_CIT1}-->
<p>
<b>Szent Pál apostolnak Timóteushoz írt elsõ levelébõl</b>
<div align="right" class="red">6, 1-10</div>
<div align="center" class="redit">A rabszolgák. A tévtanítók</div>
<b>
<p>&nbsp;&nbsp;&nbsp;&nbsp;
Szeretett Fiam! Azok, akik a rabszolgaság igájában görnyednek, adják meg gazdájuknak a teljes tiszteletet, hogy az Isten nevét és tanításunkat ne érje káromlás. Akinek pedig hívõ gazdája van, ne hanyagolja el kötelességét azért, mert testvére, hanem annál szívesebben szolgáljon neki, hogy hívõ, így az Isten elõtt kedves, és törekszik a jóra.
<br/>&nbsp;&nbsp;&nbsp;&nbsp;
Ezt tanítsd, erre buzdíts! Ha valaki mást tanít, s nem követi Urunk, Jézus Krisztus üdvös szavait és az istenes tanítást, az felfuvalkodott, és semmit sem ért. Betegesen vitázik, üres szóharcot folytat, amibõl csak irigykedés, veszekedés, káromlás, rosszindulatú gyanúsítás és olyan bomlott agyú, igazság híján levõ embereknek torzsalkodása származik, akik a vallásosságot jövedelmi forrásnak tekintik.
<br/>&nbsp;&nbsp;&nbsp;&nbsp;
A vallásosság, ha megelégedés társul hozzá, valóban nyereség. Hiszen semmit sem hoztunk erre a világra, s nem is vihetünk el semmit. Ha van ennivalónk és ruhánk, elégedjünk meg vele. Akik meg akarnak gazdagodni, kísértésbe esnek, sok esztelen és káros kívánság kelepcéjébe, amelyek romlásba és kárhozatba döntik az embert. Minden baj gyökere ugyanis a pénz utáni sóvárgás. Így néhányan, akik törik magukat utána, már elpártoltak a hittõl, és sok bajba keveredtek.
</b>
<p><span class="redsmall">VÁLASZOS ÉNEK</span>
<div align="right" class="red">Mt 6, 25; 1 Tim 6, 8</div>
<br/><b><span class="red">V.</span>
Ne aggódjatok életetek miatt, hogy mit esztek, vagy mit isztok, sem testetek miatt, hogy mibe öltöztök. <span class="red">*</span> 
Nem több az élet az eledelnél s a test a ruhánál?</b>
<br/><b><span class="red">F.</span>
Ha van ennivalónk és ruhánk, elégedjünk meg vele. <span class="red">*</span> 
Nem több az élet az eledelnél s a test a ruhánál?</b>
<!--{END:OCR27PIc_CIT1}-->
<!--{BEGIN:OCR27PIc_CIT2}-->
<p>
<b>Lerini Szent Vince áldozópap „Elsõ emlékeztetõ” címû mûvébõl</b>
<div align="center" class="red">(Cap. 23: PL 50, 667-668)</div>
<p>
<div align="center" class="redit">Dogmafejlõdés a keresztény vallásban</div>
<b>
<p>&nbsp;&nbsp;&nbsp;&nbsp;
Azt kérdezhetné valaki: Semmi se fejlõdik Krisztus Egyházának tanításában? Dehogynem! Sõt, egészen jelentõs a fejlõdés.
<br/>&nbsp;&nbsp;&nbsp;&nbsp;
Ki lenne ugyanis annyira ellensége az embereknek, és ki gyûlölné annyira Istent, hogy megakadályozni merészelné ezt a fejlõdést? Csakhogy valóban fejlõdése legyen ez a hitnek, és ne megváltoztatása. A fejlõdés ugyanis azt jelenti, hogy magának az igazságnak ismerete teljesebbé válik; a megváltoztatás pedig azt, hogy az igazságot valami egészen megmásítja.
<br/>&nbsp;&nbsp;&nbsp;&nbsp;
Szükséges tehát, hogy igenis növekedjék, sõt lendületesen fejlõdjék az egyénnek és a közösségnek, az egyes embernek és az egész Egyháznak a felfogóképessége, tudása és bölcsessége, az egyes emberi életkor és az egymás után következõ évszázadok elõrehaladásának megfelelõen. De mindig ugyanannak maradjon meg a tanítás, azaz megmaradjon maga a dogma ugyanabban a jelentésben és ugyanabban a tartalomban.
<br/>&nbsp;&nbsp;&nbsp;&nbsp;
Tehát az emberi lélekben élõ vallásosság ugyanazt a törvényt követi, mint ami a test életét szabályozza. A test ugyanis az évek múlásával fejlõdik és tökéletesedik, mégis megmarad ugyanaz a test. Nagy különbség van a virágzó gyermekkor és az érett öregkor között, mégis ugyanaz az ember az öreg is, aki az ifjú volt. Mert megváltozhat egy embernek az életkora, megváltozhatnak a külsõ körülményei is, mégis kétségkívül ugyanolyan természetû lény és ugyanaz a személy marad.
<br/>&nbsp;&nbsp;&nbsp;&nbsp;
A csecsemõ végtagjai kicsik, nagyobbak már az ifjúé, de azok mégis ugyanazok. Ahány ízület van a kisgyermek testében, ugyanannyi van a felnõtt testében is. És ha az ember testében valami csak érettebb korában mutatkozik, csírájában az már megvolt benne elõzõleg is, úgyhogy semmi új sem lesz utólag az idõs emberben, ami nem lett volna meg már — ha rejtett formában is — a gyermekben.
<br/>&nbsp;&nbsp;&nbsp;&nbsp;
Ez tehát a szerves fejlõdés igazi és meghatározott törvénye. A teremtõ Isten végtelen bölcsessége szabta meg a fejlõdésnek azt a meghatározott és csodálatos rendjét, hogy az érettebb korban tökéletesebb formában jelenik meg az emberben mindaz, ami már megvolt a kisgyermekben.
<br/>&nbsp;&nbsp;&nbsp;&nbsp;
Ha tehát az idõ múlásával az emberi test úgy változnék meg, hogy felépítettsége különböznék az eredetitõl, azaz valamilyen új tagot kapna, vagy a meglevõkbõl valamelyiket elveszítené, akkor szükségszerûen vagy elpusztulna az egész emberi test, vagy torz szörny lenne, vagy legalábbis nyomorékká válnék. A keresztény vallás dogmájának ugyanígy követnie kell ezt a fejlõdési törvényt azért, hogy az évek múltával a hit tanítása egyre szilárdabb legyen, és idõk folytán jobban kifejlõdjék, és az emberi életkor haladtával megvilágosodva ragyogjon.
<br/>&nbsp;&nbsp;&nbsp;&nbsp;
Õseink ennek az Egyháznak a szántóföldjébe már régen elvetették a hit tiszta búzáját. Nagyon oktalan és következetlen dolog lenne, ha mi, késõi utódok, az igazság tiszta búzája helyett a titkon belehintett tévtanítás konkolyát gyûjtenénk össze.
<br/>&nbsp;&nbsp;&nbsp;&nbsp;
Sokkal okosabb és következetesebb dolog, hogy — miután semmi ellentét sincs a kezdeti értelem és a késõbbi fejlõdés között — a tiszta búzavetésnek kifejlõdött kalászaiból learassuk a dogma tiszta búzatermését is, hogy ami abból az õsi kezdeti vetésbõl idõk folyamán kifejlõdött, most szintén örömmel töltsön el, és tisztelettel becsüljük meg.
</b>
<p><span class="redsmall">VÁLASZOS ÉNEK</span>
<div align="right" class="red">MTörv 4, 1. 2; Jn 6, 64</div>
<br/><b><span class="red">V.</span>
Most halld, Izrael, azokat a parancsokat és törvényeket, amelyekre tanítalak: <span class="red">*</span> 
Ahhoz, amit mondok, ne tegyetek hozzá semmit, és ne is vegyetek el belõle.</b>
<br/><b><span class="red">F.</span>
Hozzátok intézett szavaim lélek és élet. <span class="red">*</span> 
Ahhoz, amit mondok, ne tegyetek hozzá semmit, és ne is vegyetek el belõle.</b>
<!--{END:OCR27PIc_CIT2}-->

SZOMBAT
<!--{BEGIN:OCR27SOc_CIT1}-->
<p>
<b>Szent Pál apostolnak Timóteushoz írt elsõ levelébõl</b>
<div align="right" class="red">6, 11-21</div>
<div align="center" class="redit">Befejezõ buzdítás</div>
<b>
<p>&nbsp;&nbsp;&nbsp;&nbsp;
Szeretett Fiam! Te, Isten embere, törekedjél igazságos lelkületre, életszentségre, hitre, szeretetre, türelemre és szelídségre. Vívd meg a hit jó harcát, szerezd meg az örök életet, hiszen erre kaptál hivatást, s erre tetted le számos tanú elõtt az igaz hitvallást.
<br/>&nbsp;&nbsp;&nbsp;&nbsp;
Felszólítalak az Isten nevében, aki mindeneket éltet, és Krisztus Jézus nevében, aki Poncius Pilátus elõtt tanúságot tett az igazság mellett, teljesítsd megbízatásodat bûntelenül és feddhetetlenül Urunk, Jézus Krisztus eljöveteléig. Ezt a kellõ idõben megmutatja a boldog és egyedüli uralkodó, a Királyok Királya és Urak Ura, aki egyedül halhatatlan, aki megközelíthetetlen fényességben lakik, akit senki nem látott, s nem is láthat: Övé a dicsõség és az örök hatalom! Ámen.
<br/>&nbsp;&nbsp;&nbsp;&nbsp;
Az e világ gazdagjait figyelmeztesd, hogy ne legyenek gõgösek, és reményüket ne bizonytalan vagyonba vessék, hanem az Istenbe, aki bõven megad nekünk mindent megélhetésünkhöz. Tegyenek jót, gazdagodjanak jótettekben, szívesen és együttérzéssel adakozzanak, így biztos alapot gyûjthetnek a jövõre, és elnyerik az igazi életet.
<br/>&nbsp;&nbsp;&nbsp;&nbsp;
Timóteus, õrizd meg a rád bízott kincset. Kerüld a világias, üres fecsegést, az áltudomány ellenvetéseit, amelyeket némelyek átvettek, és el is tévelyedtek a hittõl. Kegyelem veletek! (Ámen.)
</b>
<p><span class="redsmall">VÁLASZOS ÉNEK</span>
<div align="right" class="red">Kol 2, 6. 7; Mt 6, 19-20</div>
<br/><b><span class="red">V.</span>
Mivel elismertétek Krisztus Jézust Uratoknak, éljetek is benne, verjetek benne gyökeret, épüljetek rá, és erõsödjetek meg a hitben, ahogy tanultátok, <span class="red">*</span> 
S hálátok ne ismerjen határt.</b>
<br/><b><span class="red">F.</span>
Ne gyûjtsetek magatoknak kincset a földön; a mennyben gyûjtsetek kincset! <span class="red">*</span> 
S hálátok ne ismerjen határt.</b>
<!--{END:OCR27SOc_CIT1}-->
<!--{BEGIN:OCR27SOc_CIT2}-->
<p>
<b>Nagy Szent Gergely pápának az evangéliumokról mondott szentbeszédeibõl</b>
<div align="center" class="red">(Hom. 17, 3. 14: PL 76, 1139-1140. 1146)</div>
<p>
<div align="center" class="redit">Szolgálatunk tennivalói</div>
<b>
<p>&nbsp;&nbsp;&nbsp;&nbsp;
Hallgassuk meg, hogy mit mondott az Úr akkor, amikor igéjének hirdetõit útnak indította: Az aratnivaló ugyan sok, de a munkás kevés. Kérjétek az aratás Urát, küldjön munkásokat az aratásra (Lk 10, 2). A sok aratnivalóhoz képest kevés a munkás, és ezt csak szomorúan állapíthatjuk meg. Vannak még ugyanis, akik meghallgatnák a jó hírt, de nincsenek, akik hirdessék. Pedig tele van a világ papokkal, az Úr aratásában mégis nagyon kevés munkást találunk, mert a papi szolgálatot elvállaltuk ugyan, de a szolgálatunkkal járó kötelességünket már nem teljesítjük.
<br/>&nbsp;&nbsp;&nbsp;&nbsp;
Fontoljátok meg azonban, kedves testvéreim, fontoljátok meg, amit mondott az Úr: Kérjétek az aratás Urát, küldjön munkásokat az aratásra. Tinektek kell tehát értünk imádkoznotok, hogy mi meg tudjuk tenni, ami kijár nektek, nehogy lusta legyen a nyelvünk a buzdításra, és ha már az igehirdetõi állást elfoglaltuk, nehogy e némaságunk vádoljon minket az igazságos bíró elõtt. Gyakran megtörténik, hogy a saját bûneik miatt van megkötve az igehirdetõk nyelve. Gyakran pedig a hallgatóság bûnös lelkülete akadályozza meg vezetõit abban, hogy eredményesen tölthessék be igehirdetõi szolgálatukat.
<br/>&nbsp;&nbsp;&nbsp;&nbsp;
A Zsoltáros arról az esetrõl beszél, amikor az igehirdetõ a maga bûnössége miatt nem tud gyümölcsözõen beszélni: A gonoszhoz így beszél Isten: Törvényeimet mit emlegeted? (Zsolt 49, 16). Ezekielnél viszont arra céloz az Úr, hogy a hallgatóság bûne miatt némul el az igehirdetõk ajka: A nyelvedet szájpadlásodhoz tapasztom, úgyhogy néma leszel, és nem leszel olyan, mint a korholó férfiú, mert ellenszegülõ nemzedék ez (vö. Ez 3, 26). Mintha csak nyíltan azt mondaná, hogy azért veszem el tõled az igehirdetés szavait, mert az a nép, amelyik cselekedetei által megvet engem, nem méltó arra, hogy az igehirdetés által az igazság birtokába jusson. Nem lehet tehát egykönnyen felismerni, hogy kinek a bûne miatt gyengül az igehirdetés ereje. Azt azonban teljes bizonyossággal tudjuk, hogy a lelkipásztorok némasága olykor a saját romlásukat is okozza, de mindig kárára van a híveknek.
<br/>&nbsp;&nbsp;&nbsp;&nbsp;
Van azonban más is, szeretett testvéreim, ami a lelkipásztorok életmódjával kapcsolatban nagyon lesújt. Magamat is éppúgy vádolom, nehogy valaki esetleg igazságtalannak érezze azt, amit megállapítok; igaz ugyan, hogy a mostani zavaros közállapotok okozta helyzetemet akaratom ellenére kell eltûrnöm.
<br/>&nbsp;&nbsp;&nbsp;&nbsp;
Nagyon belemerültünk ugyanis a közügyekbe, és amit megtiszteltetésbõl el kellett vállalnunk, az elvon attól, ami köteles munkaként vár reánk. Az igehirdetés szolgálatát elhanyagoljuk, és — úgy vélem — csak kárhozatunkra hívnak minket püspöknek, hiszen tisztségünknek csupán a nevét, de nem a kötelezettségét vállaljuk. Mert azok, akik ránk vannak bízva, hátat fordítanak Istennek, és mi hallgatunk. Bûnökben vergõdnek, és mi kezünket sem mozdítjuk, hogy a bajukon segítsünk.
<br/>&nbsp;&nbsp;&nbsp;&nbsp;
De hát mikor is tudnánk mások életét megjavítani, ha egyszer a magunk életmódjával sem törõdünk? Világi gondokba merülünk, és bensõnkben annál érzéketlenebbek leszünk, minél feltûnõbben adjuk magunkat a világi ügyekre.
<br/>&nbsp;&nbsp;&nbsp;&nbsp;
Az Anyaszentegyház találóan adja ezeket a szavakat ellanyhult elöljárói ajkára: Elküldték szõlõt õrizni, s a magam szõlejére nem vigyázhattam (Én 1, 6). Igen, õrök lettünk a szõlõkben, ezért a magunk szõlõjére már végképp nem vigyáztunk: számunkra idegen tevékenységekbe gabalyodunk, a magunk szolgálatának a tennivalóit meg elhanyagoljuk.
</b>
<p><span class="redsmall">VÁLASZOS ÉNEK</span>
<div align="right" class="red">Lk 10, 2; Zsolt 61, 9</div>
<br/><b><span class="red">V.</span>
Az aratnivaló sok, de a munkás kevés. Kérjétek hát az aratás Urát, <span class="red">*</span> 
Hogy küldjön munkásokat az aratásra.</b>
<br/><b><span class="red">F.</span>
Népem, mindenkor benne remélj, elõtte öntsd ki szívedet. <span class="red">*</span> 
Hogy küldjön munkásokat az aratásra.</b>
<!--{END:OCR27SOc_CIT2}-->
</body>
</html>
