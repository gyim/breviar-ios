<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Vidéky">
	<link rel="stylesheet" type="text/css" href="../breviar.css">
	<title>Október</title>
</head>
<body>

<center><b><span class="red">OKTÓBER</span></b>
<p><b>Október 1.</b>
<p><b>A GYERMEK JÉZUSRÓL NEVEZETT (LISIEUX-I) SZENT TERÉZ SZÛZ 
ÉS EGYHÁZTANÍTÓ</b>
<p><span class="red">Emléknap</span></center>
<br/><!--{BEGIN:01OKT_cCIT2}-->
<p>
<b>A Gyermek Jézusról nevezett Szent Teréz szûz Önéletrajzából </b>
<div align="center" class="red">(Manuscrits autobiographiques, Lisieux 1957, 227-229)</div>
<p>
<div align="center" class="redit">Az Egyház szívében én a szeretet leszek</div>
<b>
<p>&nbsp;&nbsp;&nbsp;&nbsp;
Amikor a vértanúság vágya nagyon elfogott, Szent Pál leveleit vettem kezembe, hogy végre válaszra találjak. Éppen A korintusiakhoz írt elsõ levél tizenkettedik és tizenharmadik fejezetét pillantottam meg. Az elõbbiben azt olvastam: nem lehet mindenki egyszerre apostol, próféta és tanító, és hogy az Egyház különbözõ tagokból áll, és a szem nem lehet egyszersmind kéz is. Noha világosan érthetõ válasz volt ez számomra, de mégsem olyan, ami csillapította volna vágyamat, és nem hozott békét a lelkemnek.
<br/>&nbsp;&nbsp;&nbsp;&nbsp;
Tovább olvastam, és nem csüggedtem; és e felemelõ eligazításra találtam: Törekedjetek az értékesebb adományokra! Ezért mindennél magasztosabb utat mutatok nektek (1 Kor 12, 31). Az Apostol tényleg megmutatja, hogy szeretet nélkül ezek az értékesebb adományok semmit sem érnek, és hogy a szeretet a magasztos út, amely biztosan Istenhez vezet. Végre megnyugodott a lelkem.
<br/>&nbsp;&nbsp;&nbsp;&nbsp;
Amikor az Egyház misztikus testét vizsgálgattam, ahogy Szent Pál leírta, én egyik tagjában sem ismertem rá magamra, vagy inkább mindegyik tagban magamat szerettem volna látni. A szeretet adott új fordulatot a hivatásomnak. Ekkor megértettem, hogy az Egyház valóban különbözõ tagokból álló test, de akkor ebbõl a testbõl sem hiányozhat egy fontos és nagyon nemes tag. Ekkor értettem meg, hogy az Egyháznak szíve is van, s ez a szív szeretettõl lángol. Megértettem, hogy egyedül ez a szeretet serkenti cselekvésre az Egyház tagjait, de ha kihalna benne ez a szeretet, akkor az apostolok sem hirdetnék azután már tovább az evangéliumot, a vértanúk sem ontanák már tovább a vérüket. Teljesen beláttam és megértettem, hogy a szeretet magában foglal minden hivatást; hogy a szeretet minden, és hogy a szeretet összekapcsol minden kort és helyet, egyszóval: hogy a szeretet örök.
<br/>&nbsp;&nbsp;&nbsp;&nbsp;
Ekkor megittasult lelkem nagy örömében felkiáltottam: Ó, Jézusom, Szerelmem, végre megtaláltam hivatásomat; az én hivatásom: a szeretet. Én ugyanígy megtaláltam helyemet is az Egyházban, és ezt a helyet te adtad nekem, Istenem. Az Egyháznak, az én anyámnak a szívében én a szeretet leszek; így minden leszek, és így megvalósul a lelkem vágya.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Zsolt 20, 4; Jób 31, 18; Ef 3, 18; Zsolt 30, 20</div>
<br/><b><span class="red">V.</span>
Istenem, kitüntettél boldogító szereteteddel, amely ifjúságom óta velem együtt nõtt; <span class="red">*</span> 
És szinte felfogni sem tudom szereteted mélységét.</b>
<br/><b><span class="red">F.</span>
Milyen nagy a te jóságod, Uram, amelyet a téged félõknek tartogatsz. <span class="red">*</span> 
És szinte felfogni sem tudom szereteted mélységét.</b>
<br/><!--{END:01OKT_cCIT2}-->
<center><p><b>Október 2.</b>
<p><b>SZENT ÕRZÕANGYALOK</b>
<p><span class="red">Emléknap</span></center>
<p><span class="redsmall">HIMNUSZ</span>
<br/><!--{BEGIN:02OKT_cHYMNUS}-->
<b>
<p>Teremtõ Isten, szent, örök,
<br/>szárazföld, tenger, ég Ura,
<br/>igazságod mér érdemet, 
<br/>jutalmaz, s bûnök ostora.
<p>Te sok társával elveted
<br/>fellázadt, büszke angyalod,
<br/>de szolgáiddá rendeled
<br/>a többi híven hódolót.
<p>Most hittel, bízva kér szavunk:
<br/>ilyen védõket küldj nekünk,
<br/>hogy üdvösségre általuk
<br/>vezesse jobbod életünk.
<p>Vigasszal látogassanak,
<br/>tisztítva jóra intsenek,
<br/>tanítva lángra gyújtsanak,
<br/>kísértõt messze ûzzenek.
<p>Õrangyaloknak Istene,
<br/>így biztosítsd a jó utat,
<br/>hogy égbe jutva általuk,
<br/>meglássuk egykor arcodat.
<p>Dicsõség néked, Istenünk,
<br/>ki trónolsz angyalok felett,
<br/>és köztük készítesz nekünk
<br/>a mennyben boldog lakhelyet. Ámen.</b>
<!--{END:02OKT_cHYMNUS}-->
<br/><!--{BEGIN:02OKT_cCIT2}-->
<p>
<b>Szent Bernát apát beszédeibõl</b>
<div align="center" class="red">(Sermo 12 in psalmum Qui habitat, 3. 6-8: <!--{ZALOMENIE:<br/>}-->Opera omnia, Edit. Cisterc. 4 [1966], 458-462)</div>
<p>
<div align="center" class="redit">Õrizzenek téged minden utadon</div>
<b>
<p>&nbsp;&nbsp;&nbsp;&nbsp;
Angyalainak parancsot adott, hogy õrizzenek minden utadon (Zsolt 90, 11). Magasztaljuk az Urat irgalmasságáért és csodáiért, amelyeket az emberekért cselekedett. Magasztaljuk az Urat, és hirdessük a nemzetek közt, hogy nagy dolgokat cselekedett velünk. Uram, mi az ember, hogy megemlékezel róla? Miért fordítod felé szívedet? Felé fordítod szívedet, íme, törõdöl vele, és gondját viseled. Sõt elküldöd hozzá Egyszülöttedet, kiárasztod rá Szentlelkedet, megígéred neki azt is, hogy színrõl színre fog látni téged. És szent angyalaidat küldöd szolgálatunkra, hogy legyen az égiek között, aki gondoskodik rólunk, és arra rendeled õket, hogy õrizzenek minket, rájuk bízva nevelésünket.
<br/>&nbsp;&nbsp;&nbsp;&nbsp;Angyalainak parancsot adott, hogy õrizzenek minden utadon (Zsolt 90, 11). Ezek a szentírási szavak milyen nagy tiszteletre köteleznek irántuk téged, milyen nagy hûségre indítanak, és milyen nagy bizalomra sarkallnak! Tisztelettel tartozol nekik jelenlétükért, hûséggel jóakaratukért, és bizalommal õrizetükért. Itt vannak, hogy védelmezzenek, melletted állanak, hogy javadra legyenek. Bár mindezt Isten parancsára teszik, de nagy szeretettel engedelmeskednek neki, és segítenek rajtunk sokféle bajainkban. Ezért nem lehetünk hálátlanok irántuk.
<br/>&nbsp;&nbsp;&nbsp;&nbsp;Legyünk tehát hûségesek hozzájuk, legyünk hálásak az ily nagy õrzõknek! Szeretetükre válaszoljunk mi is szeretettel, adjuk meg nekik azt a tiszteletet, amelyet csak tudunk, és amivel tartozunk nekik. De tiszteletünk és szeretetünk teljességét egyedül Istennek adjuk meg, hiszen az angyalok és mi is tõle kaptunk mindent, azt is, hogy tisztelhetjük és szerethetjük õt, és hogy az angyalok és mi is szeretetre és tiszteletre méltók vagyunk.
<br/>&nbsp;&nbsp;&nbsp;&nbsp;Testvéreim, igaz szeretettel szeressük tehát Istenben az õ angyalait! Ezek egykor társaink lesznek az örökségben, addig azonban mennyei Atyánk gondviselõinkké, gyámolítónkká és vezetõinkké rendelte õket. Isten gyermekei vagyunk ugyanis, noha ez most nem látszik, mert még gondviselõk és gyámok vannak felettünk mint gyermekek felett, mintha most még semmiben sem különböznénk a szolgáktól.
<br/>&nbsp;&nbsp;&nbsp;&nbsp;Annak ellenére azonban, hogy olyanok vagyunk, mint a kisgyermekek, és még ha nehéz és nagyon nagy és nagyon veszélyes út áll is elõttünk, miért félnénk ilyen hatalmas védelmezõk oltalma alatt? Nem lehet legyõzni vagy rászedni azokat, akik minket õriznek minden utunkon, még kevésbé kell attól tartanunk, hogy õk maguk akarnának bennünket megtéveszteni. Hûségesek õk, bölcsek és hatalmasok. Akkor hát miért aggódjunk? Csak kövessük õket, ragaszkodjunk hozzájuk, és maradjunk meg boldogan az ég Istenének ebben az oltalmában!</b>
<p><span class="redsmall">VÁLASZOS ÉNEK</span>
<div align="right" class="red">Zsolt 90, 11-12. 10</div>
<br/><b><span class="red">V.</span>
Angyalainak parancsot adott, hogy õrizzenek minden utadon. <span class="red">*</span> 
Tenyerükön fognak hordani, hogy kõbe ne üsd lábadat.</b>
<br/><b><span class="red">F.</span>
Nem eshet semmi bajod, otthonodhoz nem közelíthet semmi csapás. <span class="red">*</span> 
Tenyerükön fognak hordani, hogy kõbe ne üsd lábadat.</b>
<br/><!--{END:02OKT_cCIT2}-->
<center><b>Október 4.</b>
<p><b>ASSISI SZENT FERENC</b>
<p><span class="red">Emléknap</span></center>
<br/><!--{BEGIN:04OKT_cCIT2}-->
<p>
<b>Assisi Szent Ferencnek az összes hívõhöz írt levelébõl</b>
<div align="center" class="red">(Opuscula, edit. Quarancci 1949, 87-94)</div>
<p>
<div align="center" class="redit">Legyünk egyszerûek, alázatosak és tiszták!</div>
<b>
<p>&nbsp;&nbsp;&nbsp;&nbsp;
Az örök Atya Szent Gábor fõangyalt azzal az üzenettel küldte a Boldogságos Szent Szûzhöz, Máriához, hogy az õ fölséges, szent és dicsõséges Igéje leszáll majd a mennybõl, és a Szûzanya méhében magára veszi gyarló emberi természetünket. Isten Igéje, bár végtelenül gazdag volt, mégis a szegénységet választotta a maga és Boldogságos Édesanyja számára. Szenvedése elõtt megünnepelte tanítványaival együtt a Húsvétot. Az után pedig így imádkozott Atyjához: Atyám, ha lehetséges, kerüljön el ez a kehely (Mt 26, 39).
<br/>&nbsp;&nbsp;&nbsp;&nbsp;De ugyanakkor a saját akaratát egészen az Atya akaratára bízta. Az Atya akarata pedig az volt, hogy áldott és dicsõséges szent Fia, ez a nekünk adott és értünk emberré lett Fia, tulajdon vére árán áldozatul adja oda magát értünk a kereszt oltárán. Nem saját magáért áldozta fel magát – hiszen minden általa lett –, hanem a mi bûneinkért adta oda áldozatul magát, példát hagyva nekünk, hogy nyomdokaiba lépjünk (vö. 1 Pét 2, 21). Azt is akarja, hogy általa mindnyájan elnyerjük az üdvösséget, és befogadjuk õt tiszta szívünk, tiszta lelkünk templomába.
<br/>&nbsp;&nbsp;&nbsp;&nbsp;Milyen boldogok és áldottak azok, akik szeretik Urunkat, és úgy cselekszenek, ahogy Urunk meghagyta az evangéliumban: Szeresd Uradat, Istenedet teljes szívedbõl, teljes lelkedbõl; embertársadat pedig, mint saját magadat (Mt 22, 37). Szeressük tehát Istent, és imádjuk õt tiszta szívvel, tiszta lélekkel, mert mindenekelõtt ezt óhajtja. Ezért mondja: Az igazi imádók lélekben és igazságban imádják az Atyát (Jn 4, 23). Vagyis mindazoknak, akik õt imádják, lelkük bensõ hûségében kell imádniuk. Terjesszük is eléje dicsérõ imádságainkat éjjel-nappal, és mondjuk: Mi Atyánk, aki a mennyekben vagy (Mt 6, 9), mert szüntelenül kell imádkozni, és nem szabad belefáradni (Lk 18,1).
<br/>&nbsp;&nbsp;&nbsp;&nbsp;Azonkívül igyekezzünk megteremni a bûnbánat méltó gyümölcseit (Mt 3, 8). Szeressük embertársainkat, mint saját magunkat! Legyen szeretetünk, legyünk alázatosak, adjunk alamizsnát, mert az lemossa a lélekrõl a bûnök szennyét. Az ember mindazt elveszíti, amit itthagy e világon. Csak a szeretetbõl végzett jó cselekedetei érdemét és kiosztott alamizsnáit viszi magával: ezekért kap majd az Úrtól jutalmat és méltó viszonzást.
<br/>&nbsp;&nbsp;&nbsp;&nbsp;Ne akarjunk okosak és bölcsek lenni e világ szerint. Inkább legyünk egyszerûek, alázatosak és tiszták. Soha ne akarjunk mások fölé kerekedni, hanem inkább legyünk minden ember szolgája és alárendeltje Isten kedvéért. Mindazokon, akik így tesznek, és mindvégig állhatatosan kitartanak, megnyugszik az Úr Lelke, sõt bennük fog lakni, mint hajlékában. A mennyei Atya gyermekei lesznek, mert az õ tetteit teljesítik, így a mi Urunk, Jézus Krisztus jegyesei, testvérei, sõt anyja lesznek.
</b>
<p><span class="redsmall">VÁLASZOS ÉNEK</span>
<div align="right" class="red">Mt 5, 3-4. 6</div>
<br/><b><span class="red">V.</span>
Boldogok a lélekben szegények, mert övék a mennyek országa. <span class="red">*</span> 
Boldogok a szelídek, mert övék lesz a föld.</b>
<br/><b><span class="red">F.</span>
Boldogok, akik éhezik és szomjazzák az igazságot, mert majd eltelnek vele. <span class="red">*</span> 
Boldogok a szelídek, mert övék lesz a föld.</b>
<br/><!--{END:04OKT_cCIT2}-->

<center><p><b>Október 5.</b>
<p><span class="red">A VESZPRÉMI EGYHÁZMEGYÉBEN:</span><br/>
<b>A VESZPRÉMI BAZILIKA-SZÉKESEGYHÁZ FELSZENTELÉSE</b></center>
<center><p><span class="red">Ünnep</span></center>
<br/><!--{BEGIN:05OKT_cCIT2}-->
<p>
<b>Szent Ágoston püspök beszédeibõl</b>
<div align="center" class="red">(Sermo 336, 1-2. 337, 5: PL 38 /edit. 1861/, 1471-1472. 1477-1478) </div>
<p>
<div align="center" class="redit">Az imádság házának felszentelése</div></center>
<b>
<p>&nbsp;&nbsp;&nbsp;&nbsp;
Közösségünk mai ünnepe az imádság házának felszentelése. Ez tehát a mi imádságaink háza: Isten háza pedig mi magunk vagyunk. Ha Isten háza mi vagyunk, e világban épülünk, hogy a világ végén felszenteljenek bennünket. Az épület, sõt az építkezés munkát kíván, a felszentelés már ujjongást.
<br/>&nbsp;&nbsp;&nbsp;&nbsp;
Ami itt történt, amikor a falak emelkedtek, az történik most is, amikor a Krisztusban hívõk összegyûlnek. Amikor ugyanis hisznek, mintegy fa és kõ termelõdik az erdõkbõl meg a hegyekbõl; amikor megtanulják hitünket, és megkeresztelkednek, akkor formálódnak, mesterkezek faragják, egyengetik, és helyükre illesztik õket.
<br/>&nbsp;&nbsp;&nbsp;&nbsp;
Mindazonáltal csak úgy alkotjuk az Úr házát, ha szeretetben egyesülünk. Ha a gerendák és a kövek nem kapcsolódnának biztos rendben egymásra, ha nem kötõdnének békésen egybe, ha valamiképpen nem egyesülnének szeretetben, senki sem lépne be ebbe a templomba. Végül, ha azt látod, hogy egy épületben a kövek és gerendák szilárd egységben vannak, biztonságosan beléphetsz, nem félsz, hogy összeomlik.
<br/>&nbsp;&nbsp;&nbsp;&nbsp;
Krisztus Urunk tehát be akar lépni, és közöttünk akar lakni, ezért mondotta mintegy építkezni akarva: Új parancsot adok nektek: Szeressétek egymást! (Jn 13, 34). Parancsot adok nektek, mondta. Amíg ugyanis régiek voltatok, nem épültetek számomra házzá. Saját romjaitokban hevertetek. Szeressétek tehát egymást, hogy kiemelkedjetek régi romjaitokból.
<br/>&nbsp;&nbsp;&nbsp;&nbsp;
Gondoljátok meg tehát, szeretteim, hogy a jövendölések és ígéretek alapján még fel kell építenünk ezt a házat az egész világon. Az új parancs kiteljesedése tehát: szeretnünk kell Istent önmagáért, embertársainkat pedig Istenért. Embertársát így az szereti igazán, aki benne Istent szereti, vagy azért, mert benne van már, vagy azért, hogy benne legyen.
<br/>&nbsp;&nbsp;&nbsp;&nbsp;
Jó az Isten, és valóban szeretett minket. De ha meggondoljuk, kiket szeretett, szégyenkeznünk kell. Ám mégsem szégyenkezünk, mert azzal, hogy ilyeneket szeretett, elérte, hogy ne maradjanak ilyenek. Pironkodunk elmúlt életünkre gondolva, s örvendezünk a jövendõ reményében. De miért szégyenkeznénk a múltunkon? Inkább reménykedjünk jövõ üdvösségünkben. Valaha sötétség voltatok – mondja az Apostol a hitetlenekbõl lett hívõknek –, most azonban világosság vagytok az Úrban (Ef 5, 8). Ha tehát világosság az Úrban; sötétség az Úr nélkül. Ezért ha világosság vagytok az Úrban, és sötétség az Úr nélkül, járuljatok hozzá, és fényesség ragyog fel bennetek.
<br/>&nbsp;&nbsp;&nbsp;&nbsp;
Az örök lakást jó cselekedetekkel kell elõkészíteni. Ez a templom csak egy bizonyos idõre épült, és nem is fog örökké állni, amint halandó testünk sem, amelynek igényeit van hivatva ez a sok áldozatkészségbõl épült templom kielégíteni. Mert tudjuk, hogy ha földi sátrunk összedõl, Istentõl kapunk lakást: örök otthont a mennyben, amelyet nem ember kéz épített (2 Kor 5, 1). Testünk temploma a feltámadásban lesz égi és örök. De ha most még nem is láthatjuk színrõl színre (1 Kor 13, 12), a hit által mégis bennünk lakik az Isten. Az így bennünk lakó Istennek a jó cselekedetek által készítünk lakást. Ezek közül való az a jó cselekedet is, amely ezt a bazilikát építette.
<br/>&nbsp;&nbsp;&nbsp;&nbsp;
Éppen ezért nagy buzgósággal és lelketek szeretetével építsétek jótetteitek által a hit és a remény házát, amelyre most még nagy szükségetek van. Szívetekbe tegyétek fundamentumnak az apostolok tanítását, padozatnak terítsétek le alázatosságtokat, az üdvös tanítást erõsítsétek meg lelketekben imádságokkal és szentbeszédekkel, mint erõs falakkal; s a gyengéket mint oszlopok erõsítsétek meg, hogy az Úristen ideig tartó jó cselekedetekért örök javakkal fizessen, ti pedig az õ örökre felszentelt, tökéletes templomai lehessetek.
</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
Szent Mihály fõangyal, védelmezz minket a küzdelemben,
<span class="red">*</span> 
A sátán gonosz kísértései ellen légy oltalmunk.</b>
<br/><b><span class="red">F.</span>
Esedezve kérjük, parancsoljon neki az Isten. <span class="red">*</span> 
A sátán gonosz kísértései ellen légy oltalmunk. </b>
<br/><!--{END:05OKT_cCIT2}-->

<center><p><b>Október 6.</b>
<p><b>SZENT BRÚNÓ ÁLDOZÓPAP</b></center>
<!--{BEGIN:06OKT_cCIT2}-->
<p>
<b>Szent Brúnó áldozópapnak lelki fiaihoz, a karthauziakhoz írt levelébõl</b>
<div align="center" class="red">(Nn. 1-3: SC 88, 82-84)</div>
<p>
<div align="center" class="redit">Lelkem ujjongjon az Úrban!</div>
<b>
<p>&nbsp;&nbsp;&nbsp;&nbsp;
Miután legkedvesebb testvérünk, Landovinus gyakori és kedves beszámolóiból tudomást szereztem megfontolt és valóban dicséretes, fegyelmezett életetek hajlíthatatlan szigoráról, és arról is, hogy milyen szent szeretettel és szüntelenül törekedtek mindarra, ami tökéletes és erényes, ezért lelkem ujjong az Úrban. Tényleg ujjongok, és sietek dicséretet és hálát mondani az Úrnak, de ugyanakkor keservesen sóhajtozom is. Ujjongok – miként illik is – a ti erényeitek gyümölcsének növekedése miatt. Magam miatt azonban, aki tehetetlenül és bénán elmerülök bûneim szennyében, kesergek és szégyenkezem.
<br/>&nbsp;&nbsp;&nbsp;&nbsp;
Szeretett testvéreim, örvendjetek tehát annak, hogy ilyen boldog az életetek, és hogy Isten ilyen bõkezûen adja nektek kegyelmét. Örüljetek, hogy elkerültétek e háborgó világ sok veszedelmét és zátonyát. Örüljetek, mert ti már elértétek ennek az elrejtett kikötõnek a biztos és nyugodt révpartját, ahová oly sokan szeretnének bejutni. Sokan tesznek is érte némi erõfeszítést, de mégsem érik el. Sokan pedig, miután már bejutottak oda, kizáratnak onnét, mivel nem részesültek erõben a magasból.
<br/>&nbsp;&nbsp;&nbsp;&nbsp;
Ezért, testvéreim, legyetek egészen meggyõzõdve arról, hogy aki megízlelte ezt az annyira kívánatos boldog életet, ha bármi okból mégis elveszítette, mindhalálig siratni fogja, ha ugyan értékeli valamire lelke üdvösségét, és törõdik is vele.
<br/>&nbsp;&nbsp;&nbsp;&nbsp;
Rólatok pedig, szeretett segítõtestvéreim, ezt mondom: Magasztalja az én lelkem az Urat (Lk 1, 46), mivel irgalmának nagy tetteit látom rajtatok elöljárótok és szeretett Atyátok bizalmas közlése szerint. Sokat dicsekszik veletek, és örvend miattatok. Mi is örvendünk, mert bár az írás és olvasás tudományában járatlanok vagytok, de a hatalmas Isten saját ujjával írta bele szívetekbe szent törvényének nemcsak szeretetét, hanem ismeretét is. Tetteitekkel mutatjátok meg ugyanis, hogy mit szerettek, és mit ismertek. Mert amikor gondosan és minden igyekezettel megtartjátok az igaz engedelmességet, abból már nyilvánvaló az is, hogy ti bölcsen éltek a Szentírás édes és életet adó gyümölcseivel.</b>
<p><span class="redsmall">VÁLASZOS ÉNEK</span>
<div align="right" class="red">Zsolt 54, 7-8; 1 Jn 2, 17</div>
<br/><b><span class="red">V.</span>
Bár szárnyaim lennének, mint a galambnak, hogy elrepülnék, és megnyugodnék. <span class="red">*</span> 
Igen messze elbujdosnék innen, és a pusztaságban laknék.</b>
<br/><b><span class="red">F.</span>
A világ elmúlik a kívánságaival együtt. Csak aki az Isten akaratát teljesíti, az marad meg örökre. <span class="red">*</span> 
Igen messze elbujdosnék innen, és a pusztaságban laknék.</b>
<br/><!--{END:06OKT_cCIT2}-->
<center><b>Október 7.</b>
<p><b>RÓZSAFÜZÉR KIRÁLYNÕJE</b>
<p><span class="red">Emléknap</span></center>
<br/><!--{BEGIN:07OKT_cCIT2}-->
<p>
<b>Szent Bernát apát beszédeibõl</b>
<div align="center" class="red">(Sermo de Aquaeductu: Opera omnia, Edit. Cisterc. 5 [1968], 282-283)</div>
<p>
<div align="center" class="redit">Elmélkedjünk üdvösségünk titkairól</div>
<b>
<p>&nbsp;&nbsp;&nbsp;&nbsp;
A születendõ Szentet Isten Fiának fogják hívni (Lk 1, 35). A bölcsesség forrásáról van szó, a magasságbeli Atya Igéjérõl. A te közremûködésed által, Szent Szûz, Istennek ez az Igéje – aki azt mondta magáról: Én az Atyában vagyok, és az Atya bennem (Jn 14, 10) – emberré lett, hogy elmondhassa azt is: Én Istentõl való vagyok, és tõle jöttem (vö. Jn 16, 28).
<br/>&nbsp;&nbsp;&nbsp;&nbsp;
Azt olvassuk: Kezdetben volt az Ige (Jn 1, 1). Már buzog a forrás, de még csak önmagában, hiszen az Ige Istennél volt, megközelíthetetlen fényben rejtezett. Azt is mondta az Úr kezdettõl fogva: Az én gondolataim a békesség gondolatai, és nem a pusztulásé (vö. Jer 29, 11). De a te Gondolatod nálad van, és mi nem tudjuk, hogy te mit gondolsz. Vajon ki látta az Úr gondolatait, vagy tanácsot ki adott neki? (Vö. Róm 11, 34).
<br/>&nbsp;&nbsp;&nbsp;&nbsp;
Tehát leszáll hozzánk a békesség gondolata, hogy megvalósítsa a békét. Az Ige testté lett, és már közöttünk élt (Jn 1, 14). Valóban a szívünkben él a hit által, ott van emlékezetünkben, ott él a gondolatunkban, és leszáll egészen a képzeletünkig. Régen mit is gondolhatott Istenrõl az ember, ha ugyan bálványt nem tákolt szívében? Hiszen õ felfoghatatlan volt, megközelíthetetlen és láthatatlan, elgondolni sem lehetett. Most pedig azt akarja, hogy felfogható, látható és elgondolható legyen.
<br/>&nbsp;&nbsp;&nbsp;&nbsp;
Azt kérdezed, miként lehetséges mindez? Gondolj arra, aki a jászolban feküdt, és a Szûz ölében pihent. Kövesd õt a hegyre, ahol prédikált; az éjszakába, amelyet imádkozva átvirrasztott. Szemléld õt a kereszten függve, a haláltól elsápadtan, de amint szabad a halottak között, és parancsoló az alvilágban. Vagy amint harmadnapra feltámad, és gyõzelme jeleként mutatja apostolainak a szegek helyét, és végül szemük láttára fölemelkedik az ég rejtekébe.
<br/>&nbsp;&nbsp;&nbsp;&nbsp;
Mindezekrõl nemde igaz, jámbor és szent módon kell elmélkednünk? Bármelyikrõl is elmélkedem, magáról Istenrõl elmélkedem, és mindegyikben veled találkozom, én Istenem. Ezért mondtam, hogy róluk elmélkedni maga a bölcsesség, és okosságnak ítéltem az édes emlékezet felidézését, amely ilyen magokból bõ termésként sarjadt a papi vesszõn, és amelyet a mennybõl merítve Mária még gazdagabban árasztott ránk.</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
Jeruzsálem leányai között nincsen hozzád hasonló, Szûz Mária; te vagy a királyok Királyának anyja, az angyalok úrnõje, az ég királynõje. <span class="red">*</span> 
Áldott vagy te az asszonyok között, és áldott a te méhednek gyümölcse.</b>
<br/><b><span class="red">F.</span>
Üdvöz légy, kegyelemmel teljes, az Úr van teveled. <span class="red">*</span> 
Áldott vagy te az asszonyok között, és áldott a te méhednek gyümölcse.</b>
<br/><!--{END:07OKT_cCIT2}-->

<center><p><b>Október 8.</b>
<p><b>SZÛZ MÁRIA, MAGYAROK NAGYASSZONYA, MAGYARORSZÁG FÕPÁTRONÁJA</b></center>
<center><p><span class="red">Fõünnep</span></center>
<p><span class="redsmall">HIMNUSZ</span>
<br/><!--{BEGIN:08OKT_cHYMNUS}-->
<b>
<p>Ó, dicsõséges, ó, ékességes,
<br/>mint a csillag, fényes!
<br/>Úrnõnk s Anyánk vagy, drága, szép, erényes.
<p>Angyali szózat, látnoki jóslat,
<br/>õs királyi magzat,
<br/>bölcs Salamonnál zeng neked a hangzat.
<p>Menny királynõje, baj enyhítõje,
<br/>égi sark erõje.
<br/>Tavaszi színben rózsa aranytõje.
<p>Hajnal nyílása, éltünk világa,
<br/>nap dicsõ sugara!
<br/>Új fényt fakasztál üdvünk borújára.
<p>Éj tiszta holdja, kín gyógyítója.
<br/>Rab szabadítója:
<br/>tõled segítve láncait leoldja.
<p>Nap mosolygása, füst lobogása,
<br/>szende szûzi lányka:
<br/>Szeplõtlen, érted gyúlt a Király lángra.
<p>Szép arany nyaklánc, mennyei borház,
<br/>érctorony, fedett sánc:
<br/>minden nyomorgót üdvét adva megszánsz. Ámen.
</b>
<!--{END:08OKT_cHYMNUS}-->

<br/><b><span class="red">1. Ant.</span><!--{BEGIN:08OKT_cANT1}-->Kegyelemnek meghozója, irgalomnak bõ forrása: Magyarország Nagyasszonya, okosságnak királynéja. <!--{END:08OKT_cANT1}--></b>
<br/><span class="redsmall">Zsoltárok Szûz Mária közös zsolozsmájából.</span>
<br/><b><span class="red">2. Ant.</span><!--{BEGIN:08OKT_cANT2}-->Csodálatos gazdag forrás, jóság Anyja, figyelj reánk: hitünknek vagy kezdete, minden erény edénye. <!--{END:08OKT_cANT2}--></b>
<br/><b><span class="red">3. Ant.</span><!--{BEGIN:08OKT_cANT3}-->Emberi nem üdvössége, kinek ékes csillagfénye a bûnöknek zsarnoki láncát rólunk leveszi. <!--{END:08OKT_cANT3}--></b>
<!--{BEGIN:08OKT_cRESP}-->
<b><span class="red">V.</span>
Nagyasszonyunk, Isten Anyja, Szûz Mária.
<br/><span class="red">F.</span>
Családodnak szent Fiadnál légy oltalma. </b>
<!--{END:08OKT_cRESP}-->
<br/><!--{BEGIN:08OKT_cCIT1}-->
<p>
<b>Sirák fiának könyvébõl</b>
<div align="right" class="red">24, 1-33</div>
<div align="center" class="redit">A bölcsesség szerepe a teremtésben és a választott nép történetében</div>
<b>
<p>&nbsp;&nbsp;&nbsp;&nbsp;
A maga dicséretét zengi a bölcsesség, népe közepette dicséri önmagát. Megszólal a Magasságbeli népének körében, és hatalma láttán dicsekszik. (Magasztalják népe körében, s megcsodálják az összes szentnél. Dicsérik a választottak sokasága elõtt, s áldják az áldottak között, amikor így szólt:)
<br/>&nbsp;&nbsp;&nbsp;&nbsp;
„Én a Fölségesnek szájából születtem, (mint elsõszülött valamennyi teremtmény elõtt. El nem múló fényt gyújtottam az égen,) s ködként borítottam be az egész földet. Fönt a magasságban volt a lakóhelyem, és a trónusom felhõoszlopon állt.
<br/>&nbsp;&nbsp;&nbsp;&nbsp;Bejártam egymagam az égi köröket, megjártam a szakadék mélységét. A tenger hullámain és az egész földön, minden nép és nemzet közt uralkodó voltam, (erõmmel jártam minden fölött, ami magas, és ami alacsony.) Mindannyiuknál a nyugalmat kerestem, és hogy kinek részén üthetném fel sátram. Ekkor a mindenség Teremtõje parancsot adott, Teremtõm kijelölte sátramnak a helyét, így szólt: »A sátradat Jákobban üsd fel, az örökrészed Izraelben legyen, (és választottaim között verj gyökeret)!«
<br/>&nbsp;&nbsp;&nbsp;&nbsp;Õsidõktõl fogva, a kezdet kezdetén teremtett, és nem pusztulok el soha, mindörökre. Szolgáltam elõtte, az õ szent sátrában, majd pedig Sionban kaptam lakóhelyet. Letelepedtem a szeretett városban, amelyet éppen úgy szeretett, mint engem, s Jeruzsálemben van uralmam székhelye. Dicsõséges nép közt vertem így gyökeret, az Úrnak részében, az õ örökrészén, (s a szentek gyülekezetében megtelepedtem).
<br/>&nbsp;&nbsp;&nbsp;&nbsp;Magasra nõttem, mint Libanon cédrusa, és mint a ciprusok a Hermon-hegységben. Magasra nõttem, mint Engedi pálmája, mint a jerikói rózsaültetvények. Mint a pompás olajfa a síkságon, mint a vízmelléki platán, úgy nõttem fel. Illatos vagyok, mint a fahéj és a balzsam, mint a kiváló mirha, illatot árasztok. Mint a stórax, a galbán, az ónix és a stakté, mint a jó illatú tömjén a sátorban, (s illatom, mint a színtiszta balzsamé).
<br/>&nbsp;&nbsp;&nbsp;&nbsp;
Mint a terebint kiterjesztem ágaim, ágaim szépek és ékesek. Rügyeket hajtottam, mint a szõlõtõke, virágaim pompás gyümölcsöt termettek. (Anyja vagyok én a szép szeretetnek, az istenfélelemnek, a beismerésnek és a szent reménynek. Nálam van az út és az igazság minden kegyelme, nálam az élet és az erény minden reménye.)
<br/>&nbsp;&nbsp;&nbsp;&nbsp;Jöjjetek hozzám, akik utánam vágyódtok, teljetek el a gyümölcseimmel. Csak rám gondolni is édesebb a méznél, s engem birtokolni jobb a lépesméznél. (Emlékezetem él minden idõk nemzedékeiben.) Aki megízlel, még jobban kíván, s aki iszik belõlem, még jobban szomjazik. Nem szégyenül meg, aki rám hallgat, akik hozzám szegõdnek, nem vétkeznek, (akik fényt derítenek rám, örök életet nyernek).”
<br/>&nbsp;&nbsp;&nbsp;&nbsp;
Ez mind áll az Istennel való szövetség könyvére és a törvényre, amit Mózes adott nekünk, Jákob családjának öröksége gyanánt.</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
Üdvözölt légy, virágzó sértetlen Szûz, Anya, Királynõnk, kit ékesít csillagos korona. 
<span class="red">*</span> 
Angyaloknál ragyogóbb, tiszta és folttalan, a nagy Király jobbján állsz aranyos ruhában.</b>
<br/><b><span class="red">F.</span>
Üdvöz légy, Nagyasszonyunk, hazánk Királynõje, csillagokba öltözött, szebb, mint holdnak fénye. <span class="red">*</span> 
Angyaloknál ragyogóbb, tiszta és folttalan, a nagy Király jobbján állsz aranyos ruhában.</b>
<br/><!--{END:08OKT_cCIT1}-->

<br/><!--{BEGIN:08OKT_cCIT2}-->
<p>
<b>Prohászka Ottokár püspök beszédeibõl</b>
<div align="center" class="red">(Összegyûjtött munkái, XII. 120-122) </div>
<p>
<div align="center" class="redit">Meg vagy-e velünk, Úrnõnk, elégedve?</div>
<b>
<p>&nbsp;&nbsp;&nbsp;&nbsp;
Amikor Velence a tenger királynõje lett, fényes ünnepet tartott, aranyos hajón kivonult a dózse, s aranygyûrût dobott a tengerbe; eljegyezte Velencének a tengert. Eljegyezte, hogy hû legyen, s ne kegyetlen, hogy hullámai gyöngyöket görgessenek, s el ne söpörjék palotáit, hogy a tenger lehelete hõsöket és szenteket neveljen.
<br/>&nbsp;&nbsp;&nbsp;&nbsp;Tenger a világ, zivataros; népek és országok csak zátonyokon állnak, nincs maradandó városuk. De azért az Isten terveit kell minden népnek küzdve, tûrve, haladva, fejlõdve megvalósítani, s biztosítani létét az idõk tengerében.
<br/>&nbsp;&nbsp;&nbsp;&nbsp;Magyarország kis sziget idegen népáradatban, hullámok csapdossák; aggodalmak, remények járnak fölöttünk; tengerünk nemigen van, amely nemzeti haladásunkat, gazdagodásunkat elõmozdítaná, melynek leheletétõl hõsök és szentek lelkesülnének, de a „Tenger Csillaga” mégis mosolyog felénk. Kilencszázados történetünk verõfényében éppúgy, mint mély árnyaiban ott látom alakját, amely az égbõl leszáll, s megáld; hallom nevét, amely a királyok és hõsök nevei mellett és fölött hangzik, mint angyalének; ez az alak, ez a név: Mária. Szent István neki ajánlja föl életének esthajnalán a koronát, hogy valamint neki esti csillaga volt, úgy nemzetének hajnalcsillaga legyen; neki adja át népét, hogy Nagyboldogasszonya, Úrnõje legyen.
<br/>&nbsp;&nbsp;&nbsp;&nbsp;
I. Nagyboldogasszony . . . elõször hitünknek asszonya. Az a kereszténység hódította meg a magyart, amely a Szent Szûz alakjával, tiszteletével és szeretetével köszöntött be a világba. Az az evangélium hódította meg a magyart, amely az angyal köszöntésével kezdõdik, amely a Szent Szûz alázatával lép a világba, és amelynek elsõ híve a Szûz, boldog, aki hitt (Lk 1, 45). Nagyasszonynak hívtuk, mert nagy hatalmát fölértettük. Hatalmas méltóságából s belsõ kitûnõségébõl (Szeplõtelen, kegyelemteljes, páratlan Szûz, mennybe fölvitt) folyik, õ valóban királyi lélek: Istenhez legközelebb, frigy szekrénye; szívébe vette bele magát az Úr; szeretetét anyai tejjé, bánatát istenanyai könnyé forralta. Õt szereti az Úr leginkább: Hallgass rám, leányom . . . elbûvölte a királyt szépséged (Zsolt 44, 11- 12). Légy engedelmes – mondja neki az Úr.
<br/>&nbsp;&nbsp;&nbsp;&nbsp;
Ez asszonynak járó hódolat a legfényesebb, a szívek hódolata: Megáldott téged, leányom, a Magasságbeli Isten (Jud 13, 18). Lelkesülnek érte: Csak tekints reánk, és mi örömest leszünk szolgái a királynak (vö. Ter 47, 25). Áldást hozó hatalom!
<br/>&nbsp;&nbsp;&nbsp;&nbsp;Légy a mi Úrnõnk új századokra, hogy míg Istent keressük, általad megtaláljuk.
<br/>&nbsp;&nbsp;&nbsp;&nbsp;
II. Nagyboldogasszony ... a magyar nép mûvelõdésében s nemesbülésében. A legbiztosabb nevelés a jóért, szépért, gyöngédért való lelkesítés; a szívek megnyílnak a szentnek, jónak, szépnek szeretetétõl; az erkölcs finomodik a tisztaságnak, a szeplõtelen szüzességnek behatásától. A népek elõször templomokat emelnek; de ha a Szûzanya képét tisztelik, ezekbe a templomokba az erkölcs, a mûvészet is bevonul. A magyar nép mûvelõdését is a Szent Szûz szeretete hordozta: a nép olvasóján tanulta a hit titkait a Szûz érzelmeinek keretében; a magyar katolikus nemesség másfél századon át a Mária-kongregációkban fejlesztette ki jellemét; az elsõ fõiskola, a Pázmány-egyetem alapszabályai megkívánják, hogy tanárok s tanítványok készek legyenek a szeplõtelen fogantatásért síkra szállni.
<br/>&nbsp;&nbsp;&nbsp;&nbsp;
Mi lesz ezentúl? Találtok-e szebb, finomabb eszményt? Jobb iskolát az erkölcsnek? Kilencszáz év óta hány templomot építettünk tiszteletére, s nem értük be velük, szebbet szeretnénk? Hány képét teremtették meg mûvészek ihletettségük elragadtatásában? Térden állva festették, s mégis azt mondják: ez nem az. Aki ránéz, foglya lesz: Vigyél magaddal, ó, Szûz! (Vö. Én 1,4.)
<br/>&nbsp;&nbsp;&nbsp;&nbsp;
III. Nagyboldogasszony ... a magyar nép hivatásának õrangyala. 1896. szeptember 28-án volt 400 éve, hogy Nikápolynál török és magyar elõször szemben állt. Háromszáz éven át szinte nincs más hivatásunk, mint hogy a kereszténység lovagjai, a Szent Szûz választott vitézei voltunk. Hõsiességünk fölött az õ képe, az õ zászlaja lengett. Ha el kellett volna vesznünk, zászlaja lett volna szemfödõnk, s csendítésünk az Ave Mária estharangszava.
<br/>&nbsp;&nbsp;&nbsp;&nbsp;
Meg vagy-e velünk, Úrnõnk, elégedve? Új harcok, a kultúra harcai; új küzdelmek, a népboldogulás küzdelmei várnak ránk. Szellem, ész, munka, erény ezentúl a fegyver; megbírja majd a nemzet karja ezeket is? Ha hisz és szeret, ha téged tisztel, ha erényeidet saját életébe oltja: nemcsak hogy megbírja, de már a gyõzelem koszorúja után nyújtja ki kezét. Maradjunk ez alapon: a népeknek élete nemcsak vértócsákba, hanem fertõkbe is veszhet. A fertõkbe nem jutunk, ha a hit erejével s az erkölcs lelkével a kultúrmunkához fogunk, hiszen nála van az élet és az erény minden reménye (vö. Sir 24, 25).</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
A bûnösnek jó remény, kegyelemnek Anyja, tenger fénylõ csillaga, hajótörött vára. 
<span class="red">*</span> 
Mennyeknek nyílt ajtaja, magyaroknak üdve, a Királyhoz juttass fel, szentekhez az égbe.</b>
<br/><b><span class="red">F.</span>
Szûz Mária, jó anya, ajánlj minket Fiadnak, mutass be az Úrnak, légy biztos oltalom nekünk, magyaroknak. <span class="red">*</span> 
Mennyeknek nyílt ajtaja, magyaroknak üdve, a Királyhoz juttass fel, szentekhez az égbe. </b>
<br/><!--{END:08OKT_cCIT2}-->

<center><p><b>Október 9.</b>
<p><b>SZENT DÉNES PÜSPÖK ÉS TÁRSAI VÉRTANÚK</b></center>
<br/><!--{BEGIN:09OKT_cCIT2}-->
<p>
<b>Szent Ambrus püspöknek a 118. zsoltárhoz írt magyarázatából</b>
<div align="center" class="red">(Sermo 20, 47-50: CSEL 62, 467-469)</div>
<p>
<div align="center" class="redit">Hûséges és bátor tanú légy!</div>
<b>
<p>&nbsp;&nbsp;&nbsp;&nbsp;
Amint sokféle az üldözés, ugyanúgy sokfajta a tanúságtétel is. Naponta Krisztus tanúja vagy. Ha megkísértett a paráznaság szelleme, de te szent félelemmel gondolsz Krisztus eljövendõ ítéletére, és ezért nem akarod bemocskolni tested és lelked tisztaságát, Krisztus vértanúja vagy. Ha megkísértett a kapzsiság szelleme, hogy erõszakkal elvedd a nálad gyengébbnek vagyonát, és megsértsd a védtelen özvegy jogait, de te megfontolod az isteni parancsokat, és úgy ítéled, hogy inkább segítened kell rajtuk, nem pedig jogtalanságot elkövetned ellenük: Krisztus tanúja vagy. Hiszen Krisztus ilyen tanúkat akar maga mellé állítani, amint írva is van: Szolgáltassatok igazságot az árvának, s védelmezzétek az özvegyet. Aztán gyertek, s szálljatok velem perbe – mondja az Úr (Iz 1, 17-18). Ha megkísértett a gõgös kevélység szelleme, de amikor megláttad a szegényt és a gyámoltalant, jóságos szívvel együttéreztél vele, és jobban szeretted az alázatosságot, mint a kevélységet: Krisztus tanúja vagy. Sõt mi több, nemcsak szóban, hanem tetteiddel is tanúságot tettél.
<br/>&nbsp;&nbsp;&nbsp;&nbsp;
Van-e megbízhatóbb tanú annál, aki megvallja, hogy az Úr Jézus testben jött el (1 Jn 4, 2), és ugyanakkor megtartja az evangéliumi törvényeket is? Mert aki hallja, és nem teszi meg, az megtagadja Krisztust; noha szavával megvallja, tetteivel azonban megtagadja. Miután sokan majd azt mondják: Uram, Uram, hát nem a te nevedben jövendöltünk, és ûztünk ördögöt, és tettünk annyi csodát? (Mt 7, 22), õ majd azon a napon így felel nekik: Távozzatok színem elõl, ti, gonosztevõk! (Mt 7, 23). Tehát csak az a tanú, aki tetteivel is tanúságot tesz az Úr Jézus parancsai mellett.
<br/>&nbsp;&nbsp;&nbsp;&nbsp;
Hány ilyen titkos vértanúja van Krisztusnak napról napra, és hányan vallják meg az Úr Jézust! Ezt a vértanúságot és ezt a Krisztus melletti hûséges tanúságtételt az Apostol is ismeri, hiszen ezt mondja: Azzal dicsekedhetünk, amirõl lelkiismeretünk tanúskodik (2 Kor 1, 12). De milyen sokan vannak, akik kifelé ugyan megvallották, de belül megtagadták õt! Írva van: Ne higgyetek minden léleknek (1 Jn 4, 1), hanem gyümölcseikrõl (Mt 7, 16) ismerjétek meg, hogy melyiknek kell hinnetek. Légy tehát hûséges és bátor a belsõ üldözésben, hogy a külsõ üldözés idején is helyt tudj állni. A belsõ üldözésben is vannak királyok és helytartók, meg félelmetes hatalmú bírák. Legyen számodra példa az Úr kísértése, amelyet elviselt.
<br/>&nbsp;&nbsp;&nbsp;&nbsp;Másutt ezt olvassuk: Ne uralkodjék halandó testeteken a bûn (Róm 6, 12). Ember, lásd meg, hogy milyen királyok elé állítottak téged, a bûnök milyen fejedelmei elé, ha a bûn uralkodik rajtad. Ahány bûn, ahány bûnös készség, mindannyi király; és eléjük vezetnek bennünket, és elõttük állunk. Ezeknek a királyoknak már sok ember lelkében ott is van az ítélõszékük. De aki megvallja Krisztust, az azonnal foglyul ejti ezt a királyt, és elûzi lelkének trónusáról. Hogyan állhatna fenn tovább is az ördög trónja abban az emberben, akiben Krisztus trónja van felállítva? </b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
Isten szentjei nagy küzdelmet vívtak, keresztül hatoltak a tûzön és a vízen, és eljutottak az üdvösségre: <span class="red">*</span> 
Az Úristentõl kaptak jutalmat.</b>
<br/><b><span class="red">F.</span>
Ezek azok a szentek, akik életüket áldozták Istenük szövetségéért. <span class="red">*</span> 
Az Úristentõl kaptak jutalmat.</b>
<br/><!--{END:09OKT_cCIT2}-->
<center><p><b>Ugyanezen a napon, október 9-én</b>
<p><b>LEONARDI SZENT JÁNOS ÁLDOZÓPAP</b></center>
<br/><!--{BEGIN:09OKT2_cCIT2}-->
<p>
<b>Leonardi Szent János áldozópapnak V. Pál pápával folytatott levelezésébõl</b>
<div align="center" class="red">(Epist. Pro universali totius Ecclesiae reformatione: <!--{ZALOMENIE:<br/>}-->in archivo Ordinis Clericorum Regularium Matris Dei)</div>
<p>
<div align="center" class="redit">Megmutatom neked, ember, mit kíván tõled az Úr</div>
<b>
<p>&nbsp;&nbsp;&nbsp;&nbsp;
Szentatyám! Arra törekszel, hogy megújítsd az emberek erkölcsi életét. Ehhez elõször is elengedhetetlenül szükséges, hogy mindenekelõtt csak az Úr dicsõségét keresd, és e felette üdvös, de nehéz munkádhoz csak Istentõl – akitõl minden jó származik – várj és kérj segítséget. Azután pedig úgy állj oda ezek elé az erkölcsi megújulásra rászoruló emberek elé, mint minden erény példaképe, mint a tartóra helyezett világító lámpás, hogy feddhetetlen életeddel és tiszta erkölcsöddel világíts mindazoknak, akik Isten házában vannak. Inkább ilyen szelíd módon – és ne kényszert alkalmazva – vezesd rá az embereket erre az erkölcsi megújulásra. A trienti zsinat szavaival élve: ne azt követeld meg a test tagjaitól, ami a fõben sincs meg, mert ebben az esetben veszélybe kerülne az Úr egész családjának helyzete és rendje. Ezenfelül jó szakorvosként szorgosan kell kutatni, hogy milyen gyógyszer szükséges azokra a betegségekre, amelyek az Egyházat most emésztik, pontosan kell ismerni, hogy az egyes bajokon melyik gyógyszer tud biztosan segíteni.
<br/>&nbsp;&nbsp;&nbsp;&nbsp;
Mivel az Egyház egész közösségének gyógyítását, vagyis az elöljáróknak a rájuk bízottakkal való együttes megújítását a fõtõl kezdve a legkisebbig meg kell valósítani, ezért elsõsorban azokra kell figyelmet fordítani, akik elöljárói tisztségben vannak, hogy így azoknál kezdõdjék ez a megújulás, akiknek kötelességük a többiek életét is megújítani.
<br/>&nbsp;&nbsp;&nbsp;&nbsp;Legfõként arra kell törekedni, hogy a bíborosok, pátriárkák, érsekek, püspökök és plébánosok – akikre közvetlenül rá van bízva a lelkipásztori munka – megfelelõk legyenek az Úr nyájának biztos vezetésére. De az elöljárók után irányítsuk figyelmünket a rájuk bízottakra is, azaz a legfõbbek után a gyermekekre, mivel nem szabad kevésre becsülnünk azokat, akiknél majd meg kell kezdeni ezt az egyházi erkölcsi megújulást. Meg kell kísérelni mindent, ami elõsegíti azt, hogy a keresztény hitélet igazi legyen, és a gyermekek már zsenge éveiktõl kezdve jó erkölcsökben gazdagodjanak. Ennek megvalósítását semmi más nem segíti elõ jobban, mint a krisztusi tanok megtanításának az a szent formája, hogy a gyermekek oktatásával csak derék és istenfélõ embereket bízzanak meg.
<br/>&nbsp;&nbsp;&nbsp;&nbsp;
Ezek voltak általában, szentséges atyám, azok, amiket nekem kegyes jóságával sugalmazott az Úr ebben a mostani nagyon nehéz helyzetben. Jóllehet az elmondottaknak megvalósítása elsõ tekintetre talán nehéznek is látszik, de ha tekintetbe vesszük, hogy ezek mennyire szükségesek, akkor a megvalósításuk már rögtön könnyebbnek bizonyul, hiszen nagy dolgok nem jönnek létre nagy egyéniségek nélkül, és a nagy egyéniségekhez nagy tettek illenek. </b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
Õ az, aki megtett mindent, amit Isten mondott neki. Ezért az Úr így szólt hozzá: <span class="red">*</span> 
Lépj be nyugalmam helyére, mert igaznak találtalak az emberek között.</b>
<br/><b><span class="red">F.</span>
Õ az, aki megvetette a világ csábításait, és eljutott a mennyei hazába. <span class="red">*</span> 
Lépj be nyugalmam helyére, mert igaznak találtalak az emberek között.</b>
<br/><!--{END:09OKT2_cCIT2}-->

<center><p><b>Október 11.</b>
<p><b>Boldog XXIII. János pápa</b></center>
<br/><!--{BEGIN:11OKT_cCIT2}-->
<p>
<b>Boldog XXIII. János pápa <em>Egy lélek naplója</em> címû mûvébõl </b>
<div align="center" class="red">(Ed. 2000, pp. 853-859)</div>
<p>
<div align="center" class="redit">A jó pásztor életét adja juhaiért</div>
<b>
<p>&nbsp;&nbsp;&nbsp;&nbsp;
Figyelemre méltó, hogy a Gondviselés miként vezetett vissza oda, ahová papi hivatásom elsõ indításait kaptam, azaz a lelkipásztori szolgálathoz. Most is a lelkek teljes és közvetlen szolgálatában érzem magam. Valójában mindig azt tartottam, hogy egy egyházi személy számára az úgynevezett diplomáciát is át kell járnia a lelkipásztori szellemnek; másként semmit sem ér, és nevetségessé teszi a szent küldetést. Most arra választottak ki, hogy a lelkek és az Egyház igazi érdekeit képviseljem, azaz, hogy az Egyház végsõ célja: a lelkek üdvössége, az égbe vezetése megvalósuljon. Ez elég számomra, és hálát adok érte az Úrnak. Ezt mondtam Velencében a Szent Márk-bazilikában beiktatásom napján. Nem kívánok mást, nem gondolok másra, mint élni és halni a lelkekért, akiknek a szolgálatára megbízást kaptam. A jó pásztor életét adja juhaiért. Azért jöttem, hogy életük legyen, és bõségben legyen (Jn 10, 11. 10).
<br/>&nbsp;&nbsp;&nbsp;&nbsp;
Pápai szolgálatomat olyan életkorban kezdem – hetvenhét évesen –, amikor mások befejezik azt. Az örökkévalóság küszöbén érzem tehát magam. Jézusom, lelkünk elsõ pásztora és püspöke, életemnek és halálomnak titka a te kezedben van, és közel a szívedhez. Egyrészt remegek, hogy közeledik a végsõ óra, másrészt bizakodom és napról napra elõre nézek. Gonzága Szent Alajos helyzetében érzem magamat. Végzem a napi munkámat, mindig törekszem a tökéletességre, de még inkább gondolok az isteni irgalomra.
<br/>&nbsp;&nbsp;&nbsp;&nbsp;
A még hátralevõ néhány évemben – a szó teljes értelmében – szent lelkipásztor akarok lenni, mint elõdöm Szent X. Piusz pápa, mint a tiszteletre méltó Ferrari bíboros, és mint püspököm, Radini Tedeschi, amíg élt, és ahogyan folytatta volna életét haláláig. „Így segítsen meg engem az Úr!” Ezekben a napokban Szent Gergelyt és Szent Bernátot olvastam; mindketten a lelkipásztor belsõ életéért aggódtak, amely, nem szabad, hogy háttérbe szoruljon az anyagi, a külsõ teendõk miatt. Napomnak mindig az imádságban kell eltelnie; az imádság az én lélegzetvételem. Törekszem rá, hogy mindennap elmondjam a rózsafüzért 15 titkával – lehetõleg a kápolnában az Oltáriszentség elõtt – azzal a szándékkal, hogy az Úrnak és a Madonnának ajánljam Velencében és az egyházmegyében élõ gyermekeim legfõbb gondjait: a papságot, a fiatal szeminaristákat, az Istennek szentelt szüzeket, a világi hatóságokat és a szegény bûnösöket. Mint bíborosnak és pátriárkának az egyházi méltóság és tekintély nagy fénye mellett két fájdalmas problémám adódott: egyrészt a pátriárkai javadalom szûkössége, másrészt szegények nagy száma, az alkalmazottak jogos követelései és a különféle segélyezések.
<br/>&nbsp;&nbsp;&nbsp;&nbsp;
A javadalom hiányossága nem akadályozott meg engem, hogy javítsam az anyagi feltételeket mind a magam, mind pedig a szolgálatban utódaim számára. Szívbõl áldom az Urat ezért a kissé megalázó és gyakran zavarba hozó szegénységért. Ez tett engem egyre hasonlóbbá a szegény Jézushoz és Szent Ferenchez, de biztos vagyok benne, hogy nem halok éhen. Ó, boldog szegénység, amely nagy áldást biztosít nekem a jövõre nézve és mindarra, ami nagyon fontos az én lelkipásztori szolgálatomban.
</b>
<p><span class="redsmall">VÁLASZOS ÉNEK</span>
<div align="right" class="red">Jn 10, 3-4</div>
<br/><b><span class="red">V.</span>
Aki a kapun megy be, az a juhok pásztora. Az õr ajtót nyit neki, a juhok pedig megismerik a hangját. <span class="red">*</span> 
Nevükön szólítja juhait, és kivezeti õket.</b>
<br/><b><span class="red">F.</span>
Amikor mindegyiket kivezeti, elindul elõttük, és a juhok követik, mert ismerik a hangját. <span class="red">*</span> 
Nevükön szólítja juhait, és kivezeti õket.</b>
<br/><!--{END:11OKT_cCIT2}-->

<center><b>Október 14. </b>
<p><b>SZENT I. KALLIXTUSZ PÁPA ÉS VÉRTANÚ</b></center>
<br/><!--{BEGIN:14OKT_cCIT2}-->
<p>
<b>Szent Ciprián püspök és vértanúnak Fortunatushoz címzett értekezésébõl</b>
<div align="center" class="red">(Cap. 13: CSEL 3, 346-347)</div>
<p>
<div align="center" class="redit">Béke idején a tiszta lelkiismeretért ad jutalmat az Úr</div>
<b>
<p>&nbsp;&nbsp;&nbsp;&nbsp;
Ennek az idõnek a szenvedései nem mérhetõk az eljövendõ dicsõséghez, amely majd kinyilvánul rajtunk (Róm 8, 18). Nemde mindenkinek mindent meg kellene tennie e nagy dicsõség eléréséért, hogy Isten barátjává legyen, hogy Krisztussal már most örvendezzék, hogy a földi gyötrelmek és kínok után megkapja az isteni jutalmat. Ha e világban a katonáknak az a nagy dicsõségük, hogy az ellenség legyõzése után diadalmenetben hazatérnek, akkor sokkal kiválóbb és nagyszerûbb az a dicsõség, hogy mi a sátánt legyõzve diadalmenetben vonulunk be a paradicsomba; visszatérünk oda, ahonnét a bûnbe esett Ádámot elûzte Isten. Magunkkal visszük a gyõzelmi jelvényeket annak bizonyságául, hogy leterítettük az emberek bûnre vezetõjét; bemutatjuk Istennek a neki legkedvesebb ajándékokat: a romolhatatlan hitet, a lélek sértetlen erejét és az odaadás fönséges dicséretét. Azután kíséretéhez szegõdünk, amikor majd eljön, hogy megítélje ellenségeit, és jobbjára állunk, amikor leül, hogy ítéletet tartson. Krisztus társörökösei leszünk, egyenrangúak az angyalokkal, és együtt örvendezünk a mennyország boldogságában a pátriárkákkal, az apostolokkal és a prófétákkal. Ezeket a lelkesítõ gondolatokat kitörölheti-e az elménkbõl bármilyen nagy üldözés, elhomályosíthatják-e akár a legnagyobb gyötrelmek is?
<br/>&nbsp;&nbsp;&nbsp;&nbsp;
Az az ember, aki istenes elmélkedésekben szilárd alapot szerzett magának, bátran és megingathatatlanul áll helyt. Dacol a sátán minden ijesztgetésével, a világ minden fenyegetésével, mert erõssé teszi lelkét a jövõbe vetett biztos és szilárd hite. Az üldözések idején elzárkózik a föld, de megnyílik az ég; fenyegetõzik az antikrisztus, de maga Krisztus siet védelmünkre; halál tör reánk, de halhatatlanság következik utána. Milyen nagy tisztesség és milyen nagy biztonság ily vidáman távoznunk a földrõl, gyötrelmeken és szorongattatásokon át bemenni a dicsõségbe; az embereket és a világot látó szemünket egyszer csak behunyni, és mindjárt utána felnyitni, hogy lássuk Istent és Krisztust! Boldog lesz ez a költözés, ezért is tûnik majd rövidnek. Egyszer csak valamilyen erõ elragad téged a földrõl, és máris ott vagy az égi hazában.
<br/>&nbsp;&nbsp;&nbsp;&nbsp;Ezeket jól be kell vésni szívünkbe és lelkünkbe. Róla elmélkedjünk éjjel-nappal! Ha ilyen üldözés lepi meg Isten katonáját, nincs oly erõ, amely meg tudná törni azt, aki kész a csatára. De, még ha ennél elõbb szólítana is haza valakit az Isten, nem marad jutalom nélkül az ilyenek vértanúságra felkészült hite: az isteni Bíró haladéktalanul megadja nekik a jutalmat. Üldözés idején a vértanúságért, béke idején pedig a tiszta lelkiismeretért kapják meg a koszorút.</b>
<p><span class="redsmall">VÁLASZOS ÉNEK</span>
<div align="right" class="red">Vö. ApCsel 20, 28; 1 Kor 4, 2</div>
<br/><b><span class="red">V.</span>
Vigyázzatok az egész nyájra. Azért rendelt benneteket a Szentlélek az élére elöljáróul, <span class="red">*</span> 
Hogy igazgassátok Isten egyházát, amelyet Isten Krisztus vére árán szerzett meg magának.</b>
<br/><b><span class="red">F.</span>
A gondnokoktól egyet követelnek meg: hogy hûségesnek bizonyuljanak. <span class="red">*</span> 
Hogy igazgassátok Isten egyházát, amelyet Isten Krisztus vére árán szerzett meg magának.</b>
<br/><!--{END:14OKT_cCIT2}-->
<center><b>Október 15.</b>
<p><b>A JÉZUSRÓL NEVEZETT (AVILAI) SZENT TERÉZ SZÛZ ÉS EGYHÁZTANÍTÓ</b>
<p><span class="red">Emléknap</span></center>
<br/><!--{BEGIN:15OKT_cCIT2}-->
<p>
<b>A Jézusról nevezett (Avilai) Szent Teréz szûz mûveibõl</b>
<div align="center" class="red">(Önéletrajz, 22, 6-7. 14)</div>
<p>
<div align="center" class="redit">Mindig emlékezzünk Krisztus szeretetére!</div>
<b>
<p>&nbsp;&nbsp;&nbsp;&nbsp;
Ha Jézus Krisztus mint jó barát és jóságos vezetõ ott van mellettünk, akkor mindent el tudunk viselni. Õ mindig kész rajtunk segíteni, és bennünket támogatni, senkit el nem hagy: egyszóval igazi és õszinte barátunk. Az is világos elõttem, s azóta teljesen beláttam, hogy ha az Úristennek kedvében akarunk járni, és azt óhajtjuk, hogy nagy kegyelmekben részesítsen bennünket, akkor úgy akarja, hogy mindezt Jézus Krisztus szentséges emberi természetének révén kapjuk meg, amelyben õ szent Felségének — saját szavai szerint — gyönyörûsége telik.
<br/>&nbsp;&nbsp;&nbsp;&nbsp;
Ezt számtalan esetben tapasztaltam, sõt maga az Úr is megmondta nekem. Világosan megértettem, hogy ezen a kapun kell belépnünk, ha azt akarjuk, hogy õ szent Felsége, az ég uralkodója nagy titkokat közöljön velünk. Nem kell keresnünk más utat, még ha föl is értünk volna már a szemlélõdés csúcsára; mert ezen az úton biztonságosan és bátran járhatunk. A mi Urunk az, akitõl és aki által minden jót megkapunk, õ majd személyesen fog minket oktatni. Ha az õ életérõl elmélkedünk, ennél jobb és tökéletesebb mintaképet nem találunk.
<br/>&nbsp;&nbsp;&nbsp;&nbsp;
Kívánhatunk-e többet annál, hogy ilyen hûséges barát legyen mellettünk, aki nem hagy bennünket cserben, mint evilági barátaink szokták, ha bajba és nehéz helyzetekbe kerülünk. Boldog az az ember, aki õt õszintén és igazán szereti, és állandóan kitart mellette. Nézzük például a dicsõ Szent Pál apostolt, aki — mondhatnánk — állandóan ajkán hordta Jézus nevét, annyira bele volt vésve és írva a szívébe. Amióta ezt megértettem, gondosan megfigyeltem néhány más nagy szemlélõdõ szentnek az életét is, és azt láttam, hogy õk is csak ezen az úton jártak, így Szent Ferenc, Páduai Szent Antal, Szent Bernát és Sienai Szent Katalin. Kitárt szívvel kell tehát haladnunk ezen az úton, teljesen az Úristen kezére hagyatkozva. Ha õ szent Felsége fel akar bennünket emelni kamarásainak és titkos tanácsosainak a rangjára, fogadjuk szívesen ezt a kitüntetést.
<br/>&nbsp;&nbsp;&nbsp;&nbsp;Valahányszor pedig rágondolunk Krisztusra, mindig jusson eszünkbe a szeretete is, amellyel annyi kegyelmet ajándékozott nekünk, és hogy mekkora szeretetet tanúsított irántunk az Úristen, amikor szent Fiában ennek az irántunk való szeretetének a zálogát adta nekünk. A szeretet ugyanis szeretetet szül. Ezért igyekezzünk is, hogy mindig figyelemmel legyünk rá, és ezzel is élesszük magunkban a viszontszeretetet! Mert ha egyszer — az Úr kegyelmébõl — az õ szeretete mélyen belevésõdik szívünkbe, akkor majd minden könnyûvé lesz számunkra. Hamarosan és kevés fáradsággal igen sokat tudunk majd elérni.</b>
<p><span class="redsmall">VÁLASZOS ÉNEK</span>
<div align="right" class="red">Zsolt 72, 27. 28; 1 Kor 6, 17</div>
<br/><b><span class="red">V.</span>
Íme, elpusztul, aki téged elhagy, Uram. <span class="red">*</span> 
Nekem azonban jó az Istennel lennem, és az Úristenbe helyeznem bizakodásom.</b>
<br/><b><span class="red">F.</span>
Aki az Úrral egyesül, egy lélek vele. <span class="red">*</span> 
Nekem azonban jó az Istennel lennem, és az Úristenbe helyeznem bizakodásom.</b>
<br/><!--{END:15OKT_cCIT2}-->
<center><b>Október 16.</b>
<p><b>SZENT HEDVIG SZERZETESNÕ</b></center>
<br/><!--{BEGIN:16OKT2_cCIT2}-->
<p>
<b>Szent Hedvignek egy vele egykorú szerzõtõl származó életrajzából</b>
<div align="center" class="red">(Acta Sanctorum Octobris 8 [1853], 201-202)</div>
<p>
<div align="center" class="redit">Szüntelenül Isten felé törekedett</div>
<b>
<p>&nbsp;&nbsp;&nbsp;&nbsp;
Istennek ez a szolgálója jól tudta, hogy a mennyei Jeruzsálem építésére szolgáló élõ köveknek ebben a világban sok ütést-verést kell elszenvedniük, és hogy a dicsõséges mennyei hazába csak nagy megpróbáltatások elviselésével lehet eljutni. Ezért teljes odaadással vállalta a szenvedések áradatát, és testét kímélet nélkül állandóan keményen sanyargatta. Sok böjtöléssel és a jobb ételekrõl való lemondással mindennap úgy meggyötörte magát, hogy igen sokan joggal csodálták is: hogyan képes egy ilyen kimerült és gyönge asszony ennyi szenvedést elviselni.
<br/>&nbsp;&nbsp;&nbsp;&nbsp;
Minél tudatosabban törekedett teste állandó sanyargatására – ebben azonban mindig bölcsen meg tudta õrizni a helyes mérsékletet –, annál jobban elõrehaladt a lelki életben és a kegyelmi gazdagodásban, annál jobban megerõsödött az Isten iránti szeretetben és áhítatban, és egyre tökéletesebbé vált. Gyakran megtörtént vele, hogy lángoló, buzgó vágya elragadtatásában olyan közel vitte Istenhez, hogy szinte érzéketlenné vált az õt körülvevõ dolgok iránt.
<br/>&nbsp;&nbsp;&nbsp;&nbsp;Ahogyan lelkének buzgósága szüntelenül Isten felé törekedett, úgy fordult állandóan jótevõ szeretete embertársai felé. Bõkezûen osztogatott alamizsnát a szûkölködõknek, adományaival segítségére sietett a társulatoknak és a szerzeteseknek, akik kolostorokban vagy azon kívül éltek. Sok ajándékkal támogatta az özvegyeket és árvákat, a betegeket és elesetteket, a leprásokat és a börtönbe zártakat, a zarándokokat és a nélkülözõ kisgyermekes anyákat. Azt mondhatjuk tehát: egyetlenegy segélykérõ sem távozott tõle anélkül, hogy ne gondoskodott volna róla.
<br/>&nbsp;&nbsp;&nbsp;&nbsp;
Mivel tehát Istennek ez a szolgálója sohasem mulasztott el semmi olyan jó cselekedetet, amit megtehetett, egy egészen különleges kegyelmet kapott Istentõl. Hiszen amikor minden anyagi lehetõsége hiányzott a jótékonykodásra, és saját testi ereje is fogytán volt, Krisztus szenvedésébõl isteni erõt merítve, szükséget szenvedõ embertársai kérését akkor is mindig tudta teljesíteni, így lett tehát képes Isten jósága folytán segítséget nyújtani mindazoknak, akik testi vagy lelki nyomorúságuk enyhítéséért hozzá fordultak.</b>
<p><span class="redsmall">VÁLASZOS ÉNEK</span>
<div align="right" class="red">Vö. Péld 31, 17. 18</div>
<br/><b><span class="red">V.</span>
Jól körülkötötte derekát övével, és nekifeszítette karját a munkának. <span class="red">*</span> 
Ezért sohasem alszik ki lámpája.</b>
<br/><b><span class="red">F.</span>
Megízlelte és megtapasztalta, hogy milyen jó Isten bölcsességét ismerni. <span class="red">*</span> 
Ezért sohasem alszik ki lámpája.</b>
<br/><!--{END:16OKT2_cCIT2}-->
<center><b>Ugyanezen a napon, október 16-án</b>
<p><b>ALACOQUE SZENT MARGIT MÁRIA SZÛZ</b></center>
<br/><!--{BEGIN:16OKT_cCIT2}-->
<p>
<b>Alacoque Szent Margit Mária szûz levelezésébõl</b>
<div align="center" class="red">(Vie et Oeuvres 2, Paris 1915, 321. 336. 493. 554)</div>
<p>
<div align="center" class="redit">Meg kell ismernünk Krisztusnak minden ismeretet felülmúló szeretetét!</div>
<b>
<p>&nbsp;&nbsp;&nbsp;&nbsp;
Úgy gondolom, hogy a mi Urunk azért kívánja olyan nagyon szentséges Szívének különös tiszteletét, hogy ezáltal megújuljanak lelkünkben az õ megváltói ajándékai. Szent Szíve ugyanis kimeríthetetlen forrás, semmi mást nem kíván, csak azt, hogy elárassza az alázatosak szívét, és azok így szabadon és készségesen alakítsák saját életüket az õ tetszése szerint.
<br/>&nbsp;&nbsp;&nbsp;&nbsp;
Ebbõl az isteni Szívbõl szünet nélkül három forrás tör elõ. Az elsõ a bûnösök számára van: ez az irgalmasság forrása, ebbõl árad a bûnösökbe a töredelem és a bánat lelkülete. A második a szeretet forrása: ez nyújt segítséget minden szükséget szenvedõnek és fõként azoknak, akik a tökéletességre törekszenek, hogy erõt kapjanak a nehézségek leküzdésére. A harmadik forrásból pedig szeretet és fény árad Jézus tökéletes barátaira, akiket magához akar édesgetni, hogy részesedjenek az õ ismeretében és tanításában azért, hogy õk — ki-ki a maga módján — teljesen az õ dicsõségének szolgálatára szenteljék magukat.
<br/>&nbsp;&nbsp;&nbsp;&nbsp;
Ez az isteni Szív minden javak kimeríthetetlen mélysége, ebbe kell belemeríteniük a szegényeknek minden szükségüket; ez az öröm kimeríthetetlen mélysége, bele kell merítenünk minden szomorúságunkat; ez az alázatosság kimeríthetetlen mélysége a mi kérkedésünkkel szemben, ez az irgalmasság kimeríthetetlen mélysége a rászoruló szerencsétlenek részére, és ez a szeretet kimeríthetetlen mélysége, ebbe kell belemerítenünk minden ínségünket.
<br/>&nbsp;&nbsp;&nbsp;&nbsp;
Már rögtön megtéréstek elején eggyé kell tehát forrnotok a mi Urunk, Jézus Krisztus Szívével, hogy így biztonságosan gondoskodjatok magatokról, a végén pedig, hogy neki teljesen eleget tegyetek. Nem tudtok elõrehaladni az imádkozásban? Akkor elég nektek, hogy felajánljátok Istennek mindazt a közbenjáró imádságot, amit a mi Megváltónk végez értünk az Oltáriszentségben, és hogy felajánljátok az õ lángoló buzgóságát a ti hanyagságtok engesztelésére. Bármit tesztek, így imádkozzatok: „Én Istenem, most megteszem ezt, illetve elszenvedem ezt Fiad Szívében és az õ akarata szerint, ezt ajánlom fel neked engesztelésül cselekedeteim hibáiért és tökéletlenségeiért.” Ugyanígy imádkozzatok az élet minden körülményei között! Valahányszor pedig bármi büntetés, nyugtalanság vagy jogtalanság ér benneteket, mindig ezt mondjátok magatoknak: „Fogadd el ezt, mert Jézus Krisztus szentséges Szíve azért bocsátotta rád, hogy ezzel is magához fûzzön téged.”
<br/>&nbsp;&nbsp;&nbsp;&nbsp;Mindenekfölött pedig õrizzétek meg szívetek békéjét, amely minden kincsnél többet ér. Ennek a békének megõrzésére semmi sem lesz hasznosabb, mint ha lemondunk saját akaratunkról, és helyébe az isteni Szív akaratát helyezzük, hogy õ tegye meg bennünk mindazt, ami az õ dicsõségét szolgálja, és örömmel vessük az õ akarata alá magunkat, és teljesen õrá hagyatkozzunk.</b>
<p><span class="redsmall">VÁLASZOS ÉNEK</span>
<div align="right" class="red">Mt 11, 25-26; Zsolt 72, 26</div>
<br/><b><span class="red">V.</span>
Dicsõítelek, Atyám, ég és föld Ura, hogy az okosak és bölcsek elõl elrejtetted ezeket, és a kicsinyeknek kinyilatkoztattad. <span class="red">*</span> 
Igen, Atyám, így tetszett neked.</b>
<br/><b><span class="red">F.</span>
Szívem Istene és örökrésze mindig az Isten. <span class="red">*</span> 
Igen, Atyám, így tetszett neked.</b>
<br/><!--{END:16OKT_cCIT2}-->
<center><b>Október 17.</b>
<p><b>ANTIOCHIAI SZENT IGNÁC PÜSPÖK ÉS VÉRTANÚ</b>
<p><span class="red">Emléknap</span></center>
<br/><!--{BEGIN:17OKT_cCIT2}-->
<p>
<b>Antiochiai Szent Ignác püspök és vértanúnak a rómaiakhoz írt levelébõl</b>
<div align="center" class="red">(Cap. 4, 1-2; 6, 1 – 8, 3: Funk 1, 217-223)</div>
<p>
<div align="center" class="redit">Isten gabonája vagyok: a vadállatok fogai õrölnek meg</div>
<b>
<p>&nbsp;&nbsp;&nbsp;&nbsp;
Minden egyháznak írok, és mindnyájatoknak meghagyom, hogy szívesen meghalok Istenért, ha ti meg nem akadályozzátok. Kérlek benneteket, hogy ne gyakoroljatok velem alkalmatlan jótéteményt. Engedjétek, hadd legyek vadállatok prédája, mert ezáltal juthatok Istenhez. Isten búzája vagyok én, és kell, hogy megõröljenek a vadállatok fogai, és így Krisztus tiszta kenyerének bizonyuljak. Esedezzetek Krisztushoz értem, hogy e vadállatok révén áldozattá legyek Isten számára.
<br/>&nbsp;&nbsp;&nbsp;&nbsp;
Mit használna nekem e világ gyönyöre vagy e világ minden országa? Jobb nekem meghalnom Jézus Krisztusban, mint uralkodni a föld határain, õt keresem, aki értünk meghalt; õt akarom, aki értünk feltámadt. Születés vár reám. Hagyjatok engem, testvérek! Ne akadályozzátok meg, hogy éljek, ne akarjátok, hogy meghaljak! Vágyva vágyom Istené lenni, ne adjatok hát vissza a világnak, el ne tereljetek ajándékotokkal! Hagyjatok, hadd jussak be a tiszta fény honába; ha oda eljutok, akkor leszek igazi ember. Engedjétek, hogy Istenem szenvedését kövessem! Akiben õ lakik, az értse meg, hogy mit akarok, és legyen részvéttel irántam, tudva, mi aggaszt engem.
<br/>&nbsp;&nbsp;&nbsp;&nbsp;
E világ fejedelme magának akar engem megszerezni, és Istenre vágyó akaratomat meg akarja rontani. Akik jelen lesztek, közületek senki se õt támogassa, hanem inkább legyetek az én pártomon, azaz Istenén. Ne emlegessétek Jézus Krisztust, ha még a világot kívánja a szívetek. Ne legyen bennetek féltékenység! Még ha majd jelen is leszek köztetek, és úgy kérnélek valami másra, akkor se higgyétek el; csak azt higgyétek, amit most írok. Élve írok nektek, de a halált kívánva. Az én szeretetem keresztre van feszítve, és nincs bennem semmi, ami a föld szeretetére tüzelne, hanem élõ víz szólal meg bennem, és ezt mondja bensõmben: „Jöjj az Atyához!” Nem telik élvezetem romlandó eledelben, sem e világ gyönyörûségeiben. Isten kenyerét akarom, vagyis Jézus Krisztus testét, aki Dávid nemzetségébõl származik; italul pedig az õ vérét kívánom, aki a romolhatatlan szeretet.
<br/>&nbsp;&nbsp;&nbsp;&nbsp;
Nem akarok tovább földi emberként élni. És ez meg is lesz, ha ti is úgy akarjátok. Legyetek rajta, kérlek, hogy ti is irgalmat nyerjetek! E rövid levélben azt kérem tõletek, hogy higgyetek nekem. Jézus Krisztus nyilvánvalóvá teszi majd elõttetek, hogy igazat mondok; õ az az igazmondó ajak, amelybõl igazán az Atya szólt. Könyörögjetek értem, hogy ezt elérjem! Nem a test szerint, hanem Isten szándéka szerint írtam ezeket nektek. Ha eljutok a szenvedéshez, akkor jóakaróim voltatok; de ha felmentenének a szenvedéstõl, akkor rosszakaróim.</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
Semmi sincs elõttetek elrejtve, ha tökéletesen hisztek Jézus Krisztusban, és szeretitek õt, mert ezek által kezdõdik és teljesül be az élet. <span class="red">*</span> 
A hit ugyanis a kezdet, a szeretet pedig a beteljesedés.</b>
<br/><b><span class="red">F.</span>
Öltsetek magatokra szelídséget, szülessetek újjá a hitben, amely az Úr teste, és a szeretetben, amely Jézus Krisztus vére. <span class="red">*</span> 
A hit ugyanis a kezdet, a szeretet pedig a beteljesedés.</b>
<br/><!--{END:17OKT_cCIT2}-->
<center><p><b>Október 18.</b>
<p><b>SZENT LUKÁCS EVANGÉLISTA</b>
<p><span class="red">Ünnep</span></center><p><span class="redsmall">HIMNUSZ</span>
<br/><!--{BEGIN:18OKT_cHYMNUS}-->
<b>
<p>Ó boldog munkás férfiú,
<br/>apostolok szent társa te,
<br/>mint hû segítõt kérlelünk,
<br/>és áld szívünk dicsérete.
<p>Örömhírt hoztak õk nekünk,
<br/>e Krisztus küldte hírnökök,
<br/>eljött a béke korszaka,
<br/>igazság gyõzött, új, örök.
<p>Az ég kegyelme téged is
<br/>e nagy lelkek közé emelt;
<br/>dicsõ, kiváló mûvedért
<br/>Egyházunk áldva ünnepel.
<p>Te szórtál sok fényt, meleget;
<br/>Krisztus hevébõl küldj ma le,
<br/>érleljen napja sok magot,
<br/>s töltsék az égi csûrt tele!
<p>Ki, mint a fõapostolok
<br/>Bíránk mellett majd ott leszel,
<br/>hozd el nekünk bocsánatát,
<br/>s bõ áldását is megszerezd!
<p>Krisztusnak hála, tisztelet,
<br/>Atyánknak s Léleknek vele,
<br/>s dicsõ hazában boldogan
<br/>élvezzük egykor fényüket. Ámen.</b>
<!--{END:18OKT_cHYMNUS}-->
<!--{BEGIN:18OKT_cRESP}-->
<p><b><span class="red">V.</span>
Amikor a pogányok ezt meghallották, örültek,
<br/><span class="red">F.</span>
És magasztalták az Isten szavát.</b>
<!--{END:18OKT_cRESP}-->
<br/><!--{BEGIN:18OKT_cCIT1}-->
<p>
<b>Az Apostolok Cselekedeteibõl</b>
<div align="right" class="red">9, 27-31; 11, 19-26</div>
<div align="center" class="redit">Az Egyházat eltölti a Szentlélek vigasztalása</div>
<b>
<p>&nbsp;&nbsp;&nbsp;&nbsp;
Sault, megtérése után, Barnabás maga mellé vette, és elvitte az apostolokhoz. Elmondta nekik, hogy látta az úton az Urat, hogy mit mondott neki, s milyen bátran kiállt Damaszkuszban Jézus ügye mellett. Ezentúl velük járt-kelt Jeruzsálemben, s nyíltan beszélt az Úr nevében. A görög nyelvû zsidókhoz is beszélt, sõt vitába is szállt velük. De azok az életére törtek. Amikor ezt a testvérek megtudták, Cezáreába kísérték, majd onnét Tarzuszba küldték.
<br/>&nbsp;&nbsp;&nbsp;&nbsp;
Az Egyház egész Júdeában, Galileában és Szamariában békét élvezett. Megerõsödött, az Úr félelmében élt, és a Szentlélek segítségével egyre terjedt.
<br/>&nbsp;&nbsp;&nbsp;&nbsp;
Akik az István miatt kitört üldözés elõl szétszéledtek, eljutottak egészen Föníciáig, Ciprusig és Antiochiáig, az evangéliumot azonban csak a zsidóknak hirdették. De akadt köztük ciprusi és kirenei férfi is, s ezek Antiochiába eljutva a görögökkel is szóba álltak: hirdették nekik Urunkat, Jézust. Velük volt az Úr segítsége: sokan hívõk lettek, és megtértek az Úrhoz.
<br/>&nbsp;&nbsp;&nbsp;&nbsp;
Ennek a híre a jeruzsálemi egyházba is eljutott, ezért elküldték Barnabást Antiochiába. Amikor megérkezett, és látta az Isten kegyelmét, boldog volt, és mindenkit buzdított, hogy ragaszkodjék az Úrhoz szíve mélyébõl. Mert derék ember volt, telve Szentlélekkel és hittel. Nagyon sokan az Úrhoz tértek.
<br/>&nbsp;&nbsp;&nbsp;&nbsp;Barnabás ezért elment Tarzuszba, hogy fölkeresse Sault. Amikor ráakadt, magával vitte Antiochiába. Egy egész évig ott maradtak az egyházban, és rengeteg embert tanítottak. Elõször Antiochiában nevezték el a tanítványokat keresztényeknek.</b>
<p><span class="redsmall">VÁLASZOS ÉNEK</span>
<div align="right" class="red">ApCsel 12, 24; 13, 48. 52</div>
<br/><b><span class="red">V.</span>
Az Isten szava egyre szélesebb körben terjedt. <span class="red">*</span> 
És hittek is mind, akik az örök életre voltak rendelve.</b>
<br/><b><span class="red">F.</span>
A tanítványokat eltöltötte az öröm és a Szentlélek. <span class="red">*</span> 
És hittek is mind, akik az örök életre voltak rendelve.</b>
<br/><!--{END:18OKT_cCIT1}-->
<br/><!--{BEGIN:18OKT_cCIT2}-->
<p>
<b>Nagy Szent Gergely pápának az evangéliumokról mondott szentbeszédeibõl</b>
<div align="center" class="red">(Hom. 17, 1-3: PL 76, 1139)</div>
<p>
<div align="center" class="redit">Igehirdetõit kíséri az Úr</div>
<b>
<p>&nbsp;&nbsp;&nbsp;&nbsp;
Szeretett Testvéreim! Urunk és Üdvözítõnk olykor beszédeivel, olykor pedig cselekedeteivel tanít bennünket. Minden egyes tette ugyanis valóságos parancs. Ha õ minden külön oktatás nélkül is cselekszik valamit, már ezzel is megmutatja, hogy mit kell tennünk, így például kettesével küldi tanítványait az ige hirdetésére, mert két parancsa van a szeretetnek, mégpedig Isten és az embertestvér szeretete.
<br/>&nbsp;&nbsp;&nbsp;&nbsp;Amikor így kettesével küldi az Úr prédikálni a tanítványokat, szavak nélkül még azt is értésünkre adja ezzel, hogy akiben nincs szeretet embertársa iránt, az semmiképpen se vállalkozzék igehirdetõi tisztségre.
<br/>&nbsp;&nbsp;&nbsp;&nbsp;Találóan írja ezután az Evangélista: Elküldte õket kettesével maga elõtt minden városba és helységbe, ahová menni készült (Lk 10, 1). Igehirdetõit ugyanis kíséri az Úr, mert elõször elhangzik a prédikáció, a buzdítás szavai pedig, mint hírnökök, utat egyengetnek. A lélek befogadja az igazságot, és akkor érkezik az Úr a szívünk hajlékába. Ezért mondja az igehirdetõknek Izajás: Készítsetek utat az Úrnak, egyengessétek Istenünk ösvényét (Iz 40, 3). Ezért szólítja fel õket a Zsoltáros: Készítsetek utat az Úrnak, aki a napnyugta fölé emelkedik (vö. Zsolt 67, 5). Igen, a napnyugta fölé emelkedik az Úr, mert a szenvedésben lenyugodott ugyan, de feltámadása után éppen ezért meg jobban felragyogtathatta dicsõségét. Napnyugta fölé emelkedett tehát, mert a halált elszenvedte, de feltámadva széttiporta a halál erejét. Az Úrnak készítünk tehát utat, a napnyugta fölé emelkedõnek, amikor az õ dicsõségét hirdetjük nektek; hogy amikor majd utánunk õ is megérkezik hozzátok, szeretõ jelenlétével beragyogja lelketeket.
<br/>&nbsp;&nbsp;&nbsp;&nbsp;Hallgassuk meg azonban, mit mondott az Úr akkor, amikor igéje hirdetõit útnak indította: Az aratnivaló sok, de a munkás kevés. Kérjétek az aratás Urát, küldjön munkásokat aratásába (Lk 10, 2). A sok aratnivalóhoz képest kevés a munkás, és ezt csak szomorúan állapíthatjuk meg. Vannak még ugyanis, akik meghallgatnák a jó hírt, de nincsenek, akik hirdessék. Pedig tele van a világ papokkal, csakhogy az Úr aratásában már nagyon kevés munkást találunk, mert a papi szolgálatot elvállaltuk ugyan, de a szolgálatunkkal járó kötelességünket már nem teljesítjük.
<br/>&nbsp;&nbsp;&nbsp;&nbsp;Fontoljátok meg azonban, kedves testvéreim, fontoljátok meg, mit mondott az Úr: Kérjétek az aratás Urát, küldjön munkásokat aratásába. Tinektek kell tehát értünk imádkoznotok, hogy munkálni tudjuk azt, ami kijár nektek, nehogy lusta legyen a nyelvünk a buzdításra, és ha már elfoglaltuk az igehirdetõi állást, nehogy némaságunk vádoljon minket az igazságos Bíró elõtt.</b>
<p><span class="redsmall">VÁLASZOS ÉNEK</span>
<div align="right" class="red">Vö. Lk 1, 3. 4; ApCsel 1, 1</div>
<br/><b><span class="red">V.</span>
Elejétõl kezdve mindennek szorgalmasan utánajárt, és sorban leírta az evangéliumot, <span class="red">*</span> 
Hogy meggyõzõdjünk róla, mennyire megbízhatók azok a tanok, amelyekre tanítottak.</b>
<br/><b><span class="red">F.</span>
Elbeszélt mindent, amit Jézus tett és tanított. <span class="red">*</span> 
Hogy meggyõzõdjünk róla, mennyire megbízhatók azok a tanok, amelyekre tanítottak.</b>
<br/><!--{END:18OKT_cCIT2}-->
<center><b>Október 19. </b>
<p><b>DE BRÉBEUF SZENT JÁNOS ÉS JOGUES SZENT IZSÁK ÁLDOZÓPAP ÉS TÁRSAIK VÉRTANÚK</b></center>
<br/><!--{BEGIN:19OKT_cCIT2}-->
<p>
<b>De Brébeuf Szent János vértanú, áldozópap lelki jegyzeteibõl</b>
<div align="center" class="red">(The Jesuit Relations and Allied Documents, The Burrow Brothers C°, Cleveland, 1898, 164. 166)</div>
<p>
<div align="center" class="redit">Csak érted haljak meg, Jézus, aki kegyes voltál meghalni értem</div>
<b>
<p>&nbsp;&nbsp;&nbsp;&nbsp;
Teljes két napon át éreztem a vértanúság nagy vágyát, és minden kínzást szerettem volna elviselni, amit a vértanúk elszenvedtek.
<br/>&nbsp;&nbsp;&nbsp;&nbsp;
Én Uram és Üdvözítõm, Jézusom, mit adhatok viszonzásul mindazért a sok jótéteményedért, amit nekem már megadtál? A te szenvedéseid kelyhét veszem kezedbõl, és a te nevedet hívom segítségül (vö. Zsolt 115, 13). A te örök Atyád és a Szentlélek színe elõtt fogadom, Szentséges Anyádnak, az õ szûzi Jegyesének, az angyaloknak, apostoloknak, vértanúknak és szent atyámnak, Ignácnak és Xavéri Szent Ferencnek a színe elõtt, õszinte lélekkel fogadom néked, Üdvözítõ Jézusom, hogy — amennyiben rajtam múlik — sohasem térek ki a vértanúság kegyelme elõl, ha azt valamikor is végtelen irgalmadból felajánlod nekem, méltatlan szolgádnak.
<br/>&nbsp;&nbsp;&nbsp;&nbsp;
Ezért arra kötelezem magam, hogy a még hátralevõ egész életemben megengedhetetlen és tilos lesz számomra elkerülni minden olyan alkalmat, hogy érted meghaljak, és érted ontsam véremet, hacsak meg nem bizonyosodnék arról, hogy a te dicsõségedet jobban szolgálom akkor, ha nem ezt teszem. Sõt, arra is elkötelezem magamat, hogy amikor majd a halálos ütést kapom, azt a te kezedbõl fogadjam boldog és örömteli lélekkel. Ezért, szeretett Jézusom, azzal a tüzes szeretettel, amely most engem eltölt, már most feláldozom neked véremet is, testemet is, életemet is, hogy csak teérted haljak meg, ha megadod nekem ezt a kegyelmet, mert te is kegyes voltál meghalni értem. Segíts úgy élnem, hogy megkapjam tõled e boldog halál ajándékát, így hát, én Istenem és Üdvözítõm, szenvedéseid kelyhét a te kezedbõl veszem, és a te nevedet hívom segítségül (vö. Zsolt 115, 13): Jézus, Jézus, Jézus!
<br/>&nbsp;&nbsp;&nbsp;&nbsp;
Én Istenem, mennyire fáj nekem, hogy itt még nem ismernek téged, hogy ez a barbár vidék nem tért még meg egészen hozzád, hogy itt még nem szûnt meg a bûn uralma. Ezért hát, Istenem, ha rám zúdulna is mindaz a súlyos, durva kínzatás, amit a foglyoknak e tájakon el kell viselniük, szívesen vállalom, hogy én magam szenvedjem el mindazt.</b>
<p><span class="redsmall">VÁLASZOS ÉNEK</span>
<div align="right" class="red">Zsid 11, 33, 34. 39; Bölcs 3, 5</div>
<br/><b><span class="red">V.</span>
A szentek a hit erejével országokat gyõztek le, igazságot osztottak, hõsök voltak a háborúban; <span class="red">*</span> 
A hitükrõl mind bizonyságot kaptak.</b>
<br/><b><span class="red">F.</span>
Isten próbára tette, és magához méltóknak találta õket. <span class="red">*</span> 
A hitükrõl mind bizonyságot kaptak.</b>
<br/><!--{END:19OKT_cCIT2}-->
<center><b>Ugyanezen a napon, október 19-én</b>
<p><b>KERESZTES SZENT PÁL ÁLDOZÓPAP</b></center>
<br/><!--{BEGIN:19OKT2_cCIT2}-->
<p>
<b>Keresztes Szent Pál áldozópap levelezésébõl</b>
<div align="center" class="red">(Epist. 1, 43; 2, 440. 825)</div>
<p>
<div align="center" class="redit">A megfeszített Krisztust hirdetjük</div>
<b>
<p>&nbsp;&nbsp;&nbsp;&nbsp;
A legjobb és legszentebb dolog: az Úr kínszenvedésérõl gondolkodni és elmélkedni, mivel ezen az úton lehet eljutni az Istennel való szent közösségbe. A szenteknek ebben az iskolájában tanulhatjuk meg az igazi bölcsességet, hiszen ezt mindegyik szent itt tanulta meg. Amikor édes Jézusunk keresztje már mélyebben ereszt gyökeret a szívetekbe, csak akkor énekelitek dalolva: „Szenvedni, és nem meghalni”, majd meg: „Vagy szenvedni, vagy meghalni”, vagy még helyesebben ezt: „Se nem szenvedni, se meg nem halni, hanem csak tökéletesen igazodni Isten akaratához.”
<br/>&nbsp;&nbsp;&nbsp;&nbsp;
A szeretet ugyanis egyesítõ erény, és sajátjává teszi a szeretett Jónak gyötrelmeit. Ez a szív mélyéig hatoló tûz a szeretõ személyt a szeretett lénnyé változtatja, és valami egészen magasztos módon összevegyül a szeretet a szenvedéssel és a szenvedés a szeretettel, így a szeretet és a szenvedés annyira összekapcsolódik, hogy többé már meg se lehet különböztetni a szeretetet a szenvedéstõl, sem a szenvedést a szeretettõl; ezért szeretetében örül a lélek, midõn szenved, és szenvedésében ujjong, mert szeret.
<br/>&nbsp;&nbsp;&nbsp;&nbsp;Legyetek tehát állhatatosak minden erény gyakorlásában, különösképpen a szenvedõ édes Jézus követésében, mert ez a csúcsa a tiszta szeretetnek. Úgy cselekedjetek, hogy mindenki elõtt nyilvánvalóvá váljék, miszerint nemcsak bensõtökben, de külsõtökben is hordozzátok a keresztre feszített Krisztus képét, aki a lelki édesség és szelídség példaképe. Aki ugyanis bensõleg egyesült Isten Fiával, az külsõleg is magán viseli az õ képét a hõsi erény folytonos gyakorlása által, különösképpen azzal a hõsi türelemmel, amely sem titkon, sem nyilvánosan nem panaszkodik. Tehát rejtõzzetek a keresztre feszített Jézusba! Semmi másra ne vágyakozzatok, csak hogy mindnyájan mindenben az õ akaratához igazodjatok.
<br/>&nbsp;&nbsp;&nbsp;&nbsp;
Ezért hát a keresztre Feszített igazi szerelmeseivé válva bensõtök templomában a szent keresztet ünnepeljétek szüntelen. Tartsatok ki csendben, ne bízzatok egy teremtményben sem! Mivel pedig az ünnepet örömmel kell megünnepelni, ezért a szent kereszt ünnepét hallgatag szenvedésükkel ünnepeljék meg a keresztre Feszítettet szeretõ emberek, külsõleg vidám és mosolygós arccal, hogy szenvedésük rejtve maradjon az emberek elõtt, és egyedül csak a legfõbb Jó ismerje azt. Minthogy pedig az ünnepen mindig van ünnepi lakoma is, legyen hát az eledel most Isten akarata, amint példát adott rá nekünk a mi keresztre feszített Szerelmesünk.</b>
<p><span class="redsmall">VÁLASZOS ÉNEK</span>
<div align="right" class="red">Gal 6, 14; Hab 3, 18</div>
<br/><b><span class="red">V.</span>
Nem akarok mással dicsekedni, mint Urunk, Jézus Krisztus keresztjével. <span class="red">*</span> 
Általa keresztre szegezték nekem a világot, és engem is a világnak.</b>
<br/><b><span class="red">F.</span>
Én örvendezem az Úrban, és ujjongok szabadító Istenemben. <span class="red">*</span> 
Általa keresztre szegezték nekem a világot, és engem is a világnak.</b>
<br/><!--{END:19OKT2_cCIT2}-->

<center><p><b>Október 22.</b>
<p><b>A SAJÁT TEMPLOM FELSZENTELÉSE <br/>
<p><span class="red">(amennyiben annak napja nem ismeretes)</span></b>
<p><span class="red">Fõünnep</span>
<br/><span class="red">(csak a felszentelt templomokban)</span></center>
<p><span class="redsmall">Ezt a megemlékezést azokban a templomokban ünnepelik, ahol a templomszentelés napja ismeretlen.</span>
<p><span class="redsmall">Minden a Templomszentelés közös zsolozsmájából.</span>

<center><p><b>Ugyanezen a napon, október 22.-én</b>
<p><b>BOLDOG II. JÁNOS PÁL PÁPA</b></center>
<br/><!--{BEGIN:22OKT2_cCIT2}-->
<p>
<b>Boldog II. János Pál pápának a pápasága kezdetén elmondott homíliájából</b>
<div align="center" class="red">(1978. október 22-én)</div>
<p>
<div align="center" class="redit">Ne féljetek! Nyissátok meg a kapukat Krisztusnak!</div>
<b>
<p>&nbsp;&nbsp;&nbsp;&nbsp;
Péter eljött Rómába! Mi vezérelte õt, és mi hozta el ebbe a városba, a Római Birodalom szívébe, ha nem az Úrtól kapott indítás iránti engedelmesség? Ez a galileai halász talán nem akart volna eljönni ide. Talán szívesebben maradt volna otthon, a Genezáret-tó partján, hajójával és hálói között. De az Úrtól vezetve, indításának engedelmeskedve, elérkezett idáig.
<br/>&nbsp;&nbsp;&nbsp;&nbsp;
Egy õsi hagyomány szerint a Néró-üldözés idején Péter el akarta hagyni Rómát. De az Úr közbelépett: szembe jött vele. Péter ezzel a kérdéssel fordult hozzá: „Quo vadis, Domine? Hová mégy, Uram?” Az Úr rögtön válaszolt neki: „Megyek Rómába, hogy másodszor is megfeszítsenek.” Péter visszatért Rómába, és itt maradt egészen a saját keresztre feszítéséig.
<br/>&nbsp;&nbsp;&nbsp;&nbsp;
A mi korunk arra szólít, arra ösztökél, arra kötelez, hogy az Úrra tekintsünk, és maga Krisztus legfõbb hatalmának misztériumában merüljünk el alázatos és áhítatos meditációban.
<br/>&nbsp;&nbsp;&nbsp;&nbsp;
Õ, aki Szûz Máriától született – az ács Fia, ahogy vélekedtek róla, az élõ Isten Fia, amint Péter megvallotta –, azért jött, hogy valamennyiünket „papi királysággá” alakítsa.
<br/>&nbsp;&nbsp;&nbsp;&nbsp;
A II. vatikáni zsinat emlékezetünkbe idézte ennek a hatalomnak a misztériumát és azt a tényt, hogy Krisztus – a Pap, a Próféta-Tanító, a Király – küldetése folytatódik az Egyházban. Mindenki, Isten egész népe részese ennek a hármas küldetésnek. A múltban talán azért is tették a pápa fejére a „triregnumot”, a hármas koronát, hogy ezzel a szimbólummal fejezzék ki, hogy Krisztus Egyházának egész hierarchikus rendje, egész „szent hatalma”, amelyet benne gyakorolnak, nem egyéb, mint szolgálat. Olyan szolgálat, amelynek egyetlen célja van: hogy Isten egész népe részesedjék Krisztusnak e hármas küldetésében, és mindig az Úr hatalma alatt maradjon. Ez a hatalom nem ennek a világnak hatalmasságaiból veszi eredetét, hanem a mennyei Atyától s a kereszt és a feltámadás misztériumából.
<br/>&nbsp;&nbsp;&nbsp;&nbsp;
Az Úr feltétlen és mégis édes és szelíd hatalma megfelel az ember egész mélységének, legemelkedettebb értelmi, akarati, szívbeli törekvéseinek. Nem az erõ nyelvén beszél, hanem a szeretetben és az igazságban fejezi ki magát.
<br/>&nbsp;&nbsp;&nbsp;&nbsp;
Péter új utóda a római székben ma izzó, alázatos, bizakodó imát mond: „Ó, Krisztus! Add, hogy a te egyetlen hatalmad szolgája lehessek! Édes hatalmad szolgája! Szolgája hatalmadnak, amely alkonyt nem ismer! Tedd, hogy szolga legyek, sõt szolgáidnak a szolgája!”
<br/>&nbsp;&nbsp;&nbsp;&nbsp;
Fivéreim és nõvéreim! Ne féljetek befogadni Krisztust és elfogadni az õ hatalmát!
<br/>&nbsp;&nbsp;&nbsp;&nbsp;
Segítsétek a pápát és mindazokat, akik Krisztust akarják szolgálni, és Krisztus hatalmával szolgálni az embert és az egész emberiséget!
<br/>&nbsp;&nbsp;&nbsp;&nbsp;
Ne féljetek! Nyissátok meg, sõt tárjátok ki a kapukat Krisztusnak! Az õ üdvözítõ hatalmának nyissátok meg az államhatárokat, a gazdasági meg a politikai rendszereket, a kultúra, a mûvelõdés, a fejlõdés hatalmas mezõit! Ne féljetek! Krisztus tudja, „mi lakik az emberben”. Egyedül õ tudja!
<br/>&nbsp;&nbsp;&nbsp;&nbsp;
Manapság olyan gyakran nem tudja az ember, mit hordoz magában, lelkének, szívének a mélyén. Így gyakran bizonytalankodik e földön leélt életének értelmérõl. Kétely árasztja el, amely átvált kétségbeesésbe. Hagyjátok tehát – alázattal és bizalommal kérlek, könyörögve kérlek –, hagyjátok, hogy Krisztus beszéljen az emberhez. Egyedül õ birtokolja az élet igéit, igen, az örök élet igéit.
</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
Ne féljetek: az ember Megváltója kinyilvánította a kereszt hatalmát, és megadta nekünk az életet. <span class="red">*</span> Nyissátok ki, tárjátok ki a kapukat Krisztusnak!</b>
<br/><b><span class="red">F.</span>
Arra vagyunk hivatva az Egyházban, hogy részesedjünk az õ hatalmában. <span class="red">*</span> 
Nyissátok ki, tárjátok ki a kapukat Krisztusnak!</b>
<br/><!--{END:22OKT2_cCIT2}-->

<center><b>Október 23.</b>
<p><b>KAPISZTRÁN SZENT JÁNOS ÁLDOZÓPAP</b></center>
<p><center><span class="red">Emléknap</span></center>
<br/><!--{BEGIN:23OKT_cCIT2}-->
<p>
<b>Kapisztrán Szent János áldozópapnak „A papság tükre” címû értekezésébõl</b>
<div align="center" class="red">(Pars 1, Venetiae 1580, 2)</div>
<p>
<div align="center" class="redit">Az igaz lelkû pap élete világosságot áraszt, és derût sugároz</div>
<b>
<p>&nbsp;&nbsp;&nbsp;&nbsp;
Azok, akik az Úr oltárához vannak rendelve, fényként világítsanak, és az erkölcsi feddhetetlenség tiszteletreméltó példájával járjanak elöl, kerüljék a bûnök minden szennyét és tisztátalanságát. Erényes életük által legyenek saját maguk és embertársaik számára a föld sója, tetteik ragyogó fényességével a világ világossága, és világítsák meg mások életet, hiszen isteni tanítónk, Jézus Krisztus nemcsak apostolainak és tanítványainak, hanem az õ összes utódainak és a papoknak is mondta: Ti vagytok a föld sója. Ha a só ízét veszti, ugyan mivel sózzák meg? Nem való egyébre, mint hogy kidobják, és az emberek eltapossák (Mt 5, 13).
<br/>&nbsp;&nbsp;&nbsp;&nbsp;Valóban eltapodják az emberek, mint hitvány szemetet, a tisztátalan és szennyes lelkû papot, akit átjárt a bûn utálatossága, és foglyul ejtettek a gonoszság bilincsei. Értéktelennek tartják õt, mint aki nem használ sem önmagának, sem másoknak. Szent Gergely pápa így tanítja: „Ha valakinek az életét megvetik az emberek, a prédikációját sem fogják megbecsülni.”
<br/>&nbsp;&nbsp;&nbsp;&nbsp;
A papok, akik tisztüket jól töltik be, kétszeres megbecsülést érdemelnek, fõképpen, ha az evangélium hirdetésében és a tanításban fáradoznak (1 Tim 5, 17). Valóban kétszeres tiszteletet érdemelnek az ilyen méltó életû papok. Megbecsülést szereznek hivatásuk és egyéni életük által. Az ideigvaló javakat összekapcsolják a lelkiekkel, a mulandókat pedig az örökkévalókkal. A földön élnek halandó teremtmények között a természet viszontagságainak igájában, de szorgosan keresik az ég angyalainak társaságát, hogy mint éber szolgák tetszést találjanak a király elõtt. Így, miként a nap is odafönt kel föl Isten magasságában, de a föld számára világít, ugyanígy a papok világossága is világítson az embereknek, hogy a papok jótetteit látva dicsõítsék a mennyei Atyát (vö. Mt 5, 16).
<br/>&nbsp;&nbsp;&nbsp;&nbsp;
Ti vagytok a világ világossága (Mt 5, 14). A világosság ugyanis nemcsak magának világít, hanem szétszórja sugarait mindenfelé, és megvilágít mindent, amit csak maga körül talál, így világítja meg az igaz lelkû papság sugárzó élete mások életét is a szentség fényével, és így árasztja derûjét mindazokra, akik életét szemmel tartják. A papot arra rendelték, hogy másokat gondozzon, de saját élete példájával kell megmutatnia az embereknek, hogy miként éljenek az Úr Egyházában.
</b>
<p><span class="redsmall">VÁLASZOS ÉNEK</span>
<div align="right" class="red">Sir 4, 28-29; 2 Tim 4, 2</div>
<br/><b><span class="red">V.</span>
Ne hallgass, ha szavad mentségül szolgálhat, s ne rejtsd véka alá a bölcsességedet. <span class="red">*</span> 
Mert hát a bölcsesség a szóban nyilvánul meg, az okosság pedig a nyelv válaszában.</b>
<br/><b><span class="red">F.</span>
Hirdesd az evangéliumot, állj vele elõ, akár alkalmas, akár alkalmatlan. Érvelj, ints, buzdíts nagy türelemmel és hozzáértéssel. <span class="red">*</span> 
Mert hát a bölcsesség a szóban nyilvánul meg, az okosság pedig a nyelv válaszában.</b>
<br/><!--{END:23OKT_cCIT2}-->

<center><b>Október 24.</b>
<p><b>CLARET SZENT ANTAL MÁRIA PÜSPÖK</b></center><!--{BEGIN:24OKT_cCIT2}-->
<p>
<b>Claret Szent Antal Mária püspök mûveibõl</b>
<div align="center" class="red">(L’Egoismo vinto, Romae 1869, 60)</div>
<p>
<div align="center" class="redit">Krisztus szeretete sürget minket</div>
<b>
<p>&nbsp;&nbsp;&nbsp;&nbsp;
A szent apostolok a Szentlélek tüzétõl vezetve bejárták az egész földet. Ugyanettõl a tûztõl föllelkesítve az apostoli hithirdetõk is eljutottak, eljutnak és el fognak jutni a világ végéig, a föld egyik sarkától a másikig, hogy hirdessék Isten igéjét úgy, hogy Szent Pál e szavait méltán elmondhassák magukról is: Krisztus szeretete sürget minket (2 Kor 5, 14).
<br/>&nbsp;&nbsp;&nbsp;&nbsp;Krisztus szeretete sürget, késztet minket, hogy elmenjünk, és hogy a szent buzgóság szárnyain felemelkedve repüljünk. Aki igazán szereti Istent, az szereti embertársát is; az igazán buzgó ember szeret is, de egy magasabb fokú szeretet mértéke szerint, úgy, hogy minél inkább lángol a szeretettõl, annál inkább hajtja a buzgóság. Ha valakiben nincs buzgóság, az már annak a bizonyítéka, hogy az illetõ szívébõl kihalt minden szeretet. Akiben viszont buzgóság lakik, az azt szeretné, és mindent meg is tesz azért, hogy Istent mindig jobban megismerjék, szeressék, és neki szolgáljanak e földön és a másvilági életben, mivel ez a szent szeretet határtalan. A buzgó ember ugyanígy tesz az embertársával is. Azt akarja, és arra törekszik, hogy itt, e földön mindenki megelégedett, a mennyei hazában pedig áldott és boldog legyen; hogy mindenki üdvözüljön; hogy örökre senki el ne vesszen, és meg ne bántsa Istent; hogy semeddig se maradjon meg bûnében; hogy meglássuk Istent a szent apostolokkal és mindazokkal együtt, akik apostoli lélekkel buzgólkodnak.
<br/>&nbsp;&nbsp;&nbsp;&nbsp;Magamnak mondom: a szeplõtelen Szívû Máriának fia az az ember, aki a szeretettõl lángol, és ahol csak megfordul, e szeretetre gyullaszt mindenkit, és hathatósan kívánja, és minden segítséget megad azért, hogy minden ember ennek az isteni szeretetnek a tüzétõl égjen. Az ilyen ember semmitõl sem riad vissza. Örül annak, ha kifosztják, elviseli a megpróbáltatásokat, átöleli a szenvedéseket, mosolyog, ha gyalázzák, örül a gyötrelmeknek. Semmi másra nem gondol, csak arra, hogy Jézus Krisztust hogyan kövesse, és hasonlóvá legyen hozzá imádságában, munkájában, szenvedésében és Isten dicsõségének, valamint a lelkek üdvözítésének szüntelen és kizárólagos szolgálatában.
</b>
<p><span class="redsmall">VÁLASZOS ÉNEK</span>
<div align="right" class="red">1 Tessz 2, 8; Gal 4, 19</div>
<br/><b><span class="red">V.</span>
Nemcsak Isten evangéliumát, hanem életünket is nektek akartuk adni. <span class="red">*</span> 
Ennyire megszerettünk benneteket!</b>
<br/><b><span class="red">F.</span>
Fiaim, újra a szülés fájdalmait szenvedem értetek, amíg Krisztus ki nem alakul bennetek. <span class="red">*</span> 
Ennyire megszerettünk benneteket!</b>
<br/><!--{END:24OKT_cCIT2}-->

<center><p><b>Ugyanezen a napon, október 24-én</b></center>
<p><center><span class="red">A SZEGED-CSANÁDI EGYHÁZMEGYÉBEN:</span></center>
<p><b><center>A SZEGED-CSANÁDI SZÉKESEGYHÁZ FELSZENTELÉSE</b></center>
<p><center><span class="red">Ünnep</span></center>
<!--{BEGIN:24OKT2_cCIT2}-->
<p>
<b>Szent Gellért csanádi püspök „Deliberationes” címû könyvébõl</b>
<div align="center" class="red">(Corpus Christianorum. Continuatio Mediaevalis 49, 101-102) </div>
<p>
<div align="center" class="redit">A keresztények mint élõ kövek Krisztus fölé épülnek lelki házzá</div>
<b>
<p>&nbsp;&nbsp;&nbsp;&nbsp;
A keresztény templom emlékeztet a mennyei Jeruzsálemre, amelynek alapfalait — Szent János látomása szerint — drágakövek alkotják (vö. Jel 21, 19-20). A hívek is mint élõ és szent kövek beépülnek az egyházi közösségbe az evangélium szerint való élet által, amit a látomás drágakövei jelképeznek.
<br/>&nbsp;&nbsp;&nbsp;&nbsp;
A világoszöld színû jáspis tudniillik az elevenen zöldellõ hitet és a tevékeny vallásos életet jelenti. Ez szerepel elsõként. Hiszen Istenhez fordulásunkban elsõ lépés a hit, amely a hitetlenség minden elszáradt venyigéjét tûzre veti.
<br/>&nbsp;&nbsp;&nbsp;&nbsp;
A kék színû zafír azokat jelenti, akik a mennyek országáért önmagukat vétkeikkel és bûnös vágyaikkal együtt keresztre feszítik.
<br/>&nbsp;&nbsp;&nbsp;&nbsp;
A harmadik a kalcedon, amelyet nem lehet csiszolni, és a szelíd fénnyel égõ lámpás halványságát mutatja. Ez azokra emlékeztet, akiket a hitetlenek semmiféle evilági csalárdsággal vagy hízelgéssel a hitben való megmaradástól eltántorítani semmi módon nem tudnak, és akik emellett alázatosan viselkednek.
<br/>&nbsp;&nbsp;&nbsp;&nbsp;
A sötétzöld színû smaragd, amelyet elhagyott tájakon küzdelemmel kell megszerezni, leginkább azokat jelenti, akik kerülve az emberek tekintetét, egész életükben elrejtõznek, mint ahogy a remeték teszik, és hervadhatatlanul virulnak Krisztus szolgálatában.
<br/>&nbsp;&nbsp;&nbsp;&nbsp;
A szárdonix, amely ónixból és szárdiumból áll, noha természete szerint egy kõ, mégis három színben játszik: feketében, fehérben és pirosban. E kõ jelképezi azokat a híveket, akiket a szeretet kettõs parancsának a teljesítése tesz ékessé, és pirosak a szenvedéstõl, lelkük tisztasága hófehér fényben ragyog, alázatosságukban mégis az utolsók közé számítják magukat.
<br/>&nbsp;&nbsp;&nbsp;&nbsp;
A kárneol vérszínû, ezért kiválóan alkalmas arra, hogy a vértanúkra emlékeztessen.
<br/>&nbsp;&nbsp;&nbsp;&nbsp;
A krizolit, amely izzó szikrákat szóró tündöklõ színaranyhoz hasonló, azokat jelöli, akiknek értelme az isteni bölcsességtõl fénylik, mint a vert arany, embertársaikhoz szóló buzdító szavaik pedig olyanok, mint a fellobbanó tüzes szikrák. Ilyenek voltak az apostolok, és ilyenek mindenkor a szentek.
<br/>&nbsp;&nbsp;&nbsp;&nbsp;
A berill kettõs színû: élénkzöld és halványsárga. Azokat jelzi, akiknek hite eleven és zöldellõ, de alázatosságukban szerényen visszahúzódnak.
<br/>&nbsp;&nbsp;&nbsp;&nbsp;
A topázról azt mondják, hogy minden drágakõ színét magában foglalja. Ez azokat jelzi, akik minden erényben tündöklenek.
<br/>&nbsp;&nbsp;&nbsp;&nbsp;
A krizopráz aranyszínû és zöldes fényû. Azokat jelképezi, akik kitûnnek a bölcsességben, bátrak a hitben, és hûségesen teljesítik a szeretet kettõs parancsát Isten és embertársaik iránt.
<br/>&nbsp;&nbsp;&nbsp;&nbsp;
A jácintkõ, amely olyan, mint a víz tükrén csillogó napsugár, azokat jelzi, akik mindenféle bölcsességben kitûnnek.
<br/>&nbsp;&nbsp;&nbsp;&nbsp;
Az ametiszt bíborszínû. Csodálatosan jelképezi azokat, akiknek az életútján a bûn uralmának még csak nyoma sincs.
<br/>&nbsp;&nbsp;&nbsp;&nbsp;Mindezek a szentek számunkra olyan égi jelek — mintegy álló és mozgó csillagok —, akiknek fénye az egész Egyházat beragyogja.
</b>
<p><span class="redsmall">Vagy:</span>
<p>
<b>Glattfelder Gyula püspöknek a szeged-csanádi székesegyház felszentelésekor mondott homíliájából</b>
<div align="center" class="red">(Egyházmegyei Levéltár) </div>
<p>
<div align="center" class="redit">Isten segítségét köszöni meg ez a templom</div>
<b>
<p>&nbsp;&nbsp;&nbsp;&nbsp;
E márvány és az arany ragyogása, amely ezerfelé sugárzik a hívek arcán, mind azt bizonyítja, hogy Szeged városa nem szorul az Egyházzal szemben fennálló kötelességeinek a figyelmeztetésére. A templom egy városnak nemcsak a legmagasabb épülete és legfõbb ékessége, hanem a városnak és a benne lakók lelkének értékmérõje is. Örülök, hogy az ország fõpapsága és a pápa követe jelenlétében zenghetek hálaimát, és köszönetet mondhatok Szeged városának, hogy nem volt fukar, hanem amit ígért és fogadott a vész napjaiban, azt hõsiesen megvalósította.
<br/>&nbsp;&nbsp;&nbsp;&nbsp;
Amikor Szeged város fényes templomot emelt, akkor nem gondolt arra, és az Egyház sem gondolt arra, hogy itt a szórakozásnak vagy a tökéletlen lelkeknek adjon hajlékot. Az Egyház azért serkenti a várost, mert tudja, hogy a templom a legnagyobb áldás, mely a szent egyetértés hajléka. Itt nem hallatszik a lelkeket megosztó gyûlölet szava. Itt mindenki testvér. Senki sem lehet oly nagy, aki ide belép e falak közé, hogy belépéskor rá ne eszmélne Isten elõtt való kicsinységére. De viszont senki sem lehet oly kicsiny, hogy itt e falak közt lélekben óriássá ne nõjön, és ne érezné az Isten közelségét. Kicsiny és nagy, gazdag és szegény egyformán testvér itt, mert azért jönnek ide, hogy kiegyenlítsék azokat az ellentéteket, amelyeket az élet vert lelkeik közé. Ez a szent testvériség hajléka.
<br/>&nbsp;&nbsp;&nbsp;&nbsp;
Itt van jelen a szentek egysége, mely az eget a földhöz és az embert az emberhez fûzi. Hajléka azonban egyúttal az áldásos haladásnak is. Ebben a templomban az emberi gondolkozás és törekvés felségében fog ragyogni ennek a városnak a lelke.
<br/>&nbsp;&nbsp;&nbsp;&nbsp;
Sok vihart látott Szeged, és amikor a legutolsó zúgott el felette, apáink nem rázták káromolva az öklüket, hanem letérdeltek, és elrebegték szent fogadalmukat. A város népe Istenhez fordult tehát a bajban, és segítséget is nyert. Ezen segítséget köszöni meg ez a templom. Apáitok lelket ígértek, és jól ismerték a népet, amikor templomot ajánlottak fel, mely az alföldi magyarság felfelé törõ lelkének, haladásvágyának bátor és büszke szimbóluma.
<br/>&nbsp;&nbsp;&nbsp;&nbsp;
Mindenható Úristen! Hálatelt szívvel borulunk isteni szent Fölséged elé. Fogadd kegyesen áldozatunkat. Szállj le közénk e szent hajlékba, és áraszd innen bõségesen atyai áldásodat ezen város és vidéke, sõt az egész ország népére.</b>
<p><span class="redsmall">VÁLASZOS ÉNEK</span>
<div align="right" class="red">Vö. 1 Kir 8, 36; Zsolt 79, 2</div>
<br/><b><span class="red">V.</span>
Amikor ezen a helyen imádkoznak, 
<span class="red">*</span> 
Bocsásd meg néped bûneit, Istenünk, és mutasd meg nekik azt a jó utat, amelyen járniuk kell, és tedd nyilvánvalóvá dicsõségedet e helyen.</b>
<br/><b><span class="red">F.</span>
Hallgass meg minket, választott néped Pásztora, aki nyájadként vezeted József népét. Aki a kerubok fölött trónolsz. <span class="red">*</span> 
Bocsásd meg néped bûneit, Istenünk, és mutasd meg nekik azt a jó utat, amelyen járniuk kell, és tedd nyilvánvalóvá dicsõségedet e helyen. </b>
<br/><!--{END:24OKT2_cCIT2}-->

<center><b>Október 25.</b>
<p><b>Szent MÓR PÜSPÖK</b>
<p><span class="red">Emléknap</span>
<center><p><b>Ugyanezen a napon, október 25-én</b>
<br/><span class="red">A PÉCSI EGYHÁZMEGYÉBEN:</span></center>
<p><b>Szent MÓR PÜSPÖK,<br/> A PÉCSI EGYHÁZMEGYE TÁRSVÉDÕSZENTJE</b>
<br/><span class="red">Fõünnep</span></center>
<p><span class="redsmall">HIMNUSZ</span>
<br/><!--{BEGIN:25OKT_cHYMNUS}-->
<b>
<p>Jertek, hívek, tiszta szívvel
<br/>hódolatra gyûljetek.
<br/>Mór, az elsõ szent magyar pap
<br/>tiszteletét tiszta ajkak
<br/>zengjék a nagy ünnepen.
<p>Szálljon hála és dicséret
<br/>a ragyogó égre fel.
<br/>Mert az Isten küldte nekünk
<br/>szent Püspökünk, példaképünk,
<br/>kit most szívünk ünnepel.
<p>Áldj meg minket, Szent Mór püspök,
<br/>Isten kedvelt embere,
<br/>pártfogásod küldd e népre;
<br/>bú és balsors annyi érte,
<br/>s mindig könnyes a szeme.
<p>Hódolatra eléd gyûltünk,
<br/>te szent ember, hû barát;
<br/>segítséged esdve kérjük,
<br/>oltalmazd és védd a népünk
<br/>s ezt a szegény kis hazát. Ámen.
</b>
<br/><!--{END:25OKT_cHYMNUS}-->
<br/><!--{BEGIN:25OKT_cCIT1}-->
<p>
<b>Szent Pál apostolnak a tesszaloniki hívekhez írt elsõ levelébõl</b>
<div align="right" class="red">1, 2-10; 2, 9-13; 5, 12-19. 28</div>
<div align="center" class="redit">Éljetek méltón ahhoz az Istenhez, aki meghívott titeket dicsõséges országába</div>
<b>
<p>&nbsp;&nbsp;&nbsp;&nbsp;
Testvéreim! Mindig hálát adunk Istennek mindnyájatokért, ahányszor csak megemlékezünk rólatok imádságainkban. Állandóan gondolunk Istenünk és Atyánk elõtt tevékeny hitetekre, áldozatos szeretetetekre és Urunkba, Jézus Krisztusba vetett szilárd reményetekre. 
<br/>&nbsp;&nbsp;&nbsp;&nbsp;
Mi tudjuk, Istentõl szeretett testvéreim, hogy választottak vagytok, hiszen az evangéliumot nemcsak szóval hirdettük közöttetek, hanem erõvel, Szentlélekkel és mély meggyõzõdéssel is. Ti éppúgy tudjátok, mint mi, hogy — érdeketekben — hogyan viselkedtünk körötökben. S ti az Úr és a mi követõink lettetek. A tanítást a sok nehézség ellenére is a Szentlélek örömével fogadtátok, s így Macedóniában és Achájában minden hivõnek példaképévé lettetek.
<br/>&nbsp;&nbsp;&nbsp;&nbsp;
Tõletek kiindulva terjedt el az Úr szava, s nem is csupán Macedóniában és Achájában; Istenbe vetett hitetek mindenütt ismeretes lett, ezért nem is kell róla beszélnünk. Az emberek maguktól beszélnek róla, hogyan fogadtatok minket, hogyan fordultatok a bálványoktól az Istenhez, hogy az élõ és igaz Istennek szolgáljatok, és várjátok a mennybõl Fiát, Jézust, akit a halálból feltámasztott, s aki megment bennünket az eljövendõ haragtól.
<br/>&nbsp;&nbsp;&nbsp;&nbsp;
Emlékezhettek, testvérek, fáradozásunkra és kemény munkánkra. Éjjel-nappal dolgoztunk, hogy senkinek se legyünk terhére, így hirdettük nektek az Isten evangéliumát. Tanúk vagytok rá, ti és az Isten, milyen szentül, becsületesen és feddhetetlenül éltünk köztetek, amikor hívõk lettetek. Azt is tudjátok, hogy mint apa a gyermekét, egyenként intettünk, buzdítottunk és kértünk benneteket, éljetek méltón ahhoz az Istenhez, aki meghívott titeket dicsõséges országába.
<br/>&nbsp;&nbsp;&nbsp;&nbsp;
Szüntelenül hálát adunk Istennek, hogy amikor az Isten szavát hallottátok tõlünk, nem úgy fogtátok fel, mint emberi tanítást, hanem mint az Isten szavát, ahogy valóban az is. Bennetek is hatékonynak bizonyul, akik hittetek.
<br/>&nbsp;&nbsp;&nbsp;&nbsp;
Kérünk titeket, testvérek, becsüljétek meg azokat, akik körötökben fáradnak, vezetnek és intenek benneteket az Úrban. Munkájukért legyetek irántuk minél nagyobb szeretettel, egymással meg éljetek békében. Kérünk továbbá benneteket, testvérek, feddjétek meg a nyughatatlanokat, bátorítsátok a kislelkûeket, gondozzátok a betegeket, tanúsítsatok mindenki iránt türelmet. Ügyeljetek, hogy senki ne fizessen rosszal a rosszért, hanem törekedjetek mindig jót tenni egymással és mindenkivel. Legyetek derûsek. Imádkozzatok szüntelenül. Adjatok hálát mindenért, mert Isten ezt kívánja mindnyájatoktól Krisztus Jézusban. Ne oltsátok ki a Lelket!
A mi Urunk, Jézus Krisztus kegyelme legyen veletek!</b>
<p><span class="redsmall">VÁLASZOS ÉNEK</span>
<div align="right" class="red">1 Tim 6, 11-12; 4, 12</div>
<br/><b><span class="red">V.</span>
Törekedjél igazságos lelkületre, életszentségre, hitre, szeretetre, türelemre és szelídségre.
<span class="red">*</span> 
Légy a hívek példaképe, beszédben, viselkedésben, szeretetben, hitben és tisztaságban.</b>
<br/><b><span class="red">F.</span>
Vívd meg a hit jó harcát, szerezd meg az örök életet, hiszen erre kaptál hivatást, s erre tetted le számos tanú elõtt az igaz hitvallást. <span class="red">*</span> 
Légy a hívek példaképe, beszédben, viselkedésben, szeretetben, hitben és tisztaságban. </b>
<br/><!--{END:25OKT_cCIT1}-->

<br/><!--{BEGIN:25OKT_cCIT2}-->
<p>
<b>Szent Imre herceg legendájából</b>
<div align="center" class="red">(Acta Sanctorum Ungariae, Tyrnaviae, 1744, Semestre II, 308-310) </div>
<p>
<div align="center" class="redit">Mór egész életén át szûzi életet élt</div>
<b>
<p>&nbsp;&nbsp;&nbsp;&nbsp;
Egy alkalommal Szent István király a fiával együtt Szent Márton egyházába tért imádkozni, amelyet Pannónia szent hegyén õ maga kezdett építtetni, és a szerzetesek jeles gyülekezetével ékesített. A király, ismerve a gyermek nagy érdemét, megadta fiának azt a tisztességet, amely õt megillette. Mert amikor az említett szerzetesek a körmenet befejeztével a királyhoz járultak tiszteletadásra, fiát elõrebocsátotta üdvözlésükre. A gyermek Imre pedig Szentlélekkel eltelve: amint az isteni kegyelem sugallatára kinek-kinek érdemeit ismerte, a csókokat úgy osztotta egyenlõtlenül: az egyiknek csak egyet, a másiknak hármat, egy harmadiknak ötöt, végül pedig egynek hét csókot adott.
<br/>&nbsp;&nbsp;&nbsp;&nbsp;
Ezen a dolgon — a többiekkel együtt — Szent István király csendben igen elcsodálkozott. A mise végeztével azután bizalmas beszélgetésben szorgalmasan megtudakolta tõle, miért osztotta a csókokat egyenlõtlen számban. Szent Imre külön-külön mindegyiknek érdemeit feltárta atyja elõtt, tudniillik, hogy aszerint adta a csókokat, egyiknek kevesebbet, másiknak többet, hogy ki-ki mennyi idõn át tartott ki a megtartóztatás erényében. Azt is megmondta, hogy az, akinek hétre sokszorozta a csókok számát, egész életén át szûzi életet élt.
<br/>&nbsp;&nbsp;&nbsp;&nbsp;
Ó, minden erényeket keltegetõ Kegyelem, te a mi természetünk gyarlóságát bõségesen felülhaladod, te a mélységes titkokat a kicsinyeknek felfeded, te voltál szent Imrének is tanítója, te adtad meg neki mások rejtett dolgainak megértését!
<br/>&nbsp;&nbsp;&nbsp;&nbsp;
Ennek a belsõ kinyilatkoztatásnak igazsága pedig a következõképpen igazolódott. Néhány nappal azután, hogy eltávozott a szent hegyrõl, István király — csak két szolgáját vivén magával — visszatért ugyanoda, és a szerzetesek virrasztását és imádkozását titokban megfigyelte. Vége volt már a hajnali zsolozsmának, s a többiek leheveredtek ágyukra, csak azok maradtak ott a templomban, akiknek Szent Imre több csókot adott, és a templom titkosabb szegleteiben meghúzódva Isten színe elõtt zsoltárokkal virrasztottak. A szent király külön-külön hozzájuk lépett, felfedte elõttük arcát, és az áldás igéivel köszöntötte õket. Miközben egyesek a királyi felséget a csendet megszegve megtisztelték, õ a Mórnak nevezett testvérhez ért, akit Szent Imre hét csókkal különböztetett meg: de sem köszöntésének szép szavával, sem a királyi fenyegetés erejével nem tudta szóra bírni.
<br/>&nbsp;&nbsp;&nbsp;&nbsp;
Megvirradván a reggel, amikor is a szerzetesek összegyülekeztek, a király maga is megjelent köztük, és hogy Mór testvér lelkét az alázatosságban kipróbálja, mindenki elõtt a szerzeteshez méltatlan cselekedetekkel vádolta. De a király állításaira Mór semmiféle ellenvetést nem tett, hanem alázatát el nem veszítve, reménykedõn Istenhez fordult, aki az emberi lélek szemlélõje. Ebbõl pedig Szent István király megismerte, hogy fiának szavai nem tévednek, és a dolgot rendre elõadva Mórt dicséretekkel halmozta el, és hogy püspöki székhely is dicsekedhessék vele, kevéssel utána a pécsi püspökségre emelte.</b>
<p><span class="redsmall">VÁLASZOS ÉNEK</span>
<div align="right" class="red">Zsolt 50, 12. 19; 67, 12</div>
<br/><b><span class="red">V.</span>
Tiszta szívet teremts bennem, Istenem, új és erõs lelket önts belém. 
<span class="red">*</span> 
Isten elõtt kedves áldozat a megtört lélek, te nem veted meg a töredelmes és alázatos szívet.</b>
<br/><b><span class="red">F.</span>
Az Úr igéje hangzik, szüzek nagy serege hirdeti a jó hírt. <span class="red">*</span> 
Isten elõtt kedves áldozat a megtört lélek, te nem veted meg a töredelmes és alázatos szívet.</b>
<br/><!--{END:25OKT_cCIT2}-->

<center><p><b>Október 28.</b>
<p><b>SZENT SIMON ÉS SZENT JÚDÁS APOSTOL</b>
<p><span class="red">Ünnep</span></center>
<br/><!--{BEGIN:28OKT_cCIT2}-->
<p>
<b>Alexandriai Szent Cirill püspöknek Szent János evangéliumáról szóló magyarázatából</b>
<div align="center" class="red">(Lib. 12, 1: PG 74, 707-710)</div>
<p>
<div align="center" class="redit">Ahogyan engem küldött az Atya, úgy küldetek én is titeket</div>
<b>
<p>&nbsp;&nbsp;&nbsp;&nbsp;
A mi Urunk, Jézus Krisztus rendelte a földkerekség számára a lelki vezéreket, a tanítómestereket s az õ isteni misztériumainak szolgáit. Parancsot adott nekik, hogy világítsanak, mint a fény, és világosságukkal árasszák el már nem csupán Júdea földjét, hanem egyenesen a világ minden országát és minden emberét, a föld valamennyi lakóját. Valóban úgy van, ahogyan olvassuk: A tisztséget magától senki sem vállalhatja, csak akit az Isten meghív (Zsid 5, 4). A minden ember felett levõ apostoli tisztségre ugyanis a mi Urunk, Jézus Krisztus hívta meg tanítványait.
<br/>&nbsp;&nbsp;&nbsp;&nbsp;
Az igazság oszlopai és biztos alapjai lettek ezek a boldog tanítványok. Róluk mondta az Úr, hogy úgy küldi õket, amint õt küldte az Atya. E szavakkal azt is jelezte, hogy milyen nagy az apostoli tisztség méltósága, és hogy semmi mással össze nem hasonlítható a nekik átadott hatalom dicsõsége. Mint látható, ezzel az apostoli intézmény feladatkörét is megjelölte.
<br/>&nbsp;&nbsp;&nbsp;&nbsp;
Ha ugyanis az volt az Úr gondolata, hogy úgy kell küldenie tanítványait, amint õt küldte az Atya, akkor nyilvánvalóan az is szükséges volt, hogy leendõ követõi megtudják azt is, hogy mire küldte az Atya a Fiút. Ezért, miután az Úr Jézus a maga küldetését már sokféleképpen jellemezte, végül is ebben foglalta azt össze:
Nem az igazakat jöttem hívni, hanem a bûnösöket, hogy tartsanak bûnbánatot (Lk 5, 32). És ezt is mondta: Nem azért szálltam alá a mennybõl, hogy a magam akaratát tegyem meg, hanem annak akaratát, aki küldött (Jn 6, 38). Nem azért küldte el Isten a Fiát a világba, hogy elítélje a világot, hanem hogy üdvözüljön általa a világ (Jn 3, 17).
<br/>&nbsp;&nbsp;&nbsp;&nbsp;
Így foglalta tehát össze röviden az apostoli munka céljait, és így mutatott rá a saját küldetése és az apostolok küldetése között fennálló hasonlóságra. E küldetésük alapján érezzék kötelességüknek az apostolok, hogy a bûnösöket bûnbánatra hívják, hogy a testben és lélekben betegeket gyógyítsák, hogy szolgálatukban ne a saját akaratukat keressék, hanem azét, akitõl a küldetést kapták, és végül, hogy a világot, mint Isten tulajdonát, tanításukkal üdvözítsék. Ha az Apostolok Cselekedeteit és Szent Pál leveleit olvassuk, könnyen megbizonyosodhatunk arról, hogy a szent apostolok mennyire iparkodtak mindezeket a lehetõ legjobban megvalósítani.</b>
<p><span class="redsmall">VÁLASZOS ÉNEK</span>
<div align="right" class="red">Jn 15, 16. 8</div>
<br/><b><span class="red">V.</span>
Nem ti választottatok engem, hanem én választottalak benneteket, és arra rendeltelek, hogy menjetek, teremjetek gyümölcsöt, <span class="red">*</span> 
Maradandó gyümölcsöt.</b>
<br/><b><span class="red">F.</span>
Azáltal dicsõül meg Atyám, hogy bõ termést hoztok. <span class="red">*</span> 
Maradandó gyümölcsöt.</b>
<br/><!--{END:28OKT_cCIT2}-->

<center><p><b>Október 31.</b>
<p><b>Boldog Romzsa Tódor püspök és vértanú</b></center>
<br/><!--{BEGIN:31OKT_cCIT2}-->
<p>
<b>Boldog Romzsa Tódor püspök életérõl és vértanúhaláláról</b>
<div align="center" class="red">(Puskás László: <em>Megalkuvás nélkül</em> címû könyve alapján)</div>
<p>
<div align="center" class="redit">„Krisztusért meghalni annyi, mint örökké élni”</div>
<b>
<p>&nbsp;&nbsp;&nbsp;&nbsp;
Romzsa Tódor mint szemináriumi spirituális nem tett különbséget ruszin, ukrán, orosz és magyar kispap között. Számára mindegyik növendéke: leendõ apostol és lelkipásztor volt. Rajongásig szerette népét. Ezért arra bíztatta a ruszin papnövendékeket, hogy népük felemelkedésén fáradozzanak.
<br/>&nbsp;&nbsp;&nbsp;&nbsp;Mint a filozófia tanára, érdekfeszítõen magyarázott, és a nehéz szövegeket sokszor humoros megjegyzésekkel oldotta fel. Mintha megsejtette volna, a jövõt, növendékeit az ateizmus elleni harcra készítette fel. Minden egyes filozófiai tételnél megemlítette azt az ellenvetést, amely az ateisták részérõl felmerülhet, és egyúttal megadta rá a választ. Tanítás közben biztos tudás sugárzott róla. Erre a biztos tudásra nevelte a növendékeket is, s azt akarta, hogy a katolikus világnézetet szakértelemmel és magabiztosan képviseljék.
<br/>&nbsp;&nbsp;&nbsp;&nbsp;A szeminárium kápolnájának szószékérõl adott elmélkedési dogmatikai jellegûek voltak, de mindig fûzött hozzájuk erkölcsi tanulságokat is. Arra törekedett, hogy a hivatás kegyelmét egyre jobban kibontakoztassa a növendékekben. Nemcsak kispapjai, hanem paptársai is követendõ példát láttak benne.
<br/>&nbsp;&nbsp;&nbsp;&nbsp;1947 õszén Sztálin jóváhagyta a Szovjetunióban mûködõ keresztény egyházakra vonatkozó jelentéseket és intézkedési terveket, amelyek a Munkácsi Görög Katolikus Egyházmegye és annak püspöke, Romzsa Tódor sorsát is meghatározták. Hruscsov, az ukrajnai kommunista párt központi bizottságának elsõ titkára Sztálinhoz fordult azzal a kéréssel, hogy engedélyezze számára a Rómával egyesült egyházi felsõbbség likvidálását az egykor magyar városban, Ungváron.
<br/>&nbsp;&nbsp;&nbsp;&nbsp;Tódor püspök és egyházmegyéjének papjai továbbra is igyekeztek úgy élni és tevékenykedni, mintha ez a veszélyhelyzet nem létezne, tudomásul véve azt, hogy életterük mindinkább beszûkül. Amikor Lóka (Lavki) községben (Munkácsi járás) befejezõdött a templom felújítása, annak 1947. október 26-án, Krisztus Király ünnepén történõ felszentelésére Tódor püspököt kérték meg.
<br/>&nbsp;&nbsp;&nbsp;&nbsp;Mivel a püspökre és papjaira vonatkozó utazási tilalmat csak az illetékes egyházügyi megbízott oldhatta fel, ezért az állambiztonsági szervek jól ismerhették az utazás idõpontját. Az ünnepélyes templomszentelés után a püspök és kísérete a beregszõllõsi plébánián ebédelt. Itt a helybeliek figyelmeztették, hogy a faluvégen idegen férfiakat és autókat láttak, ezért a püspök a következõ napra halasztotta a hazatérést.
<br/>&nbsp;&nbsp;&nbsp;&nbsp;Másnap, hétfõn 9 óra tájban Iványi irányába indult hazafelé. Beregszõllõstõl 2-3 km távolságban azonban egy nagy, 12 kerekes teherautó teljes sebességgel hátulról belerohant a püspököt szállító lovas kocsiba. A püspök és Bacsinszky Dániel parochus atya az úttestre zuhantak, kísérõit, Bereznay András titkár atyát és két kispapot pedig az ütközés ereje 10 méterre röpítette a mezõre, akiket a támadók még agyba-fõbe vertek. A felocsúdott két kispap segítségért kiabálva a közeli falu felé futott, de a pufajkás merénylõk – abbahagyva a püspök ütlegelését – utolérték õket. A püspöki titkár eszméletlenül feküdt. Bacsinszky Dániel parochust, akinek a lábán amúgy is átment a gázoló teherautó kereke, úgy látszik a püspöknek nézték, mert az ütlegekbõl különösen is sok jutott neki. Tódor püspök fejsérüléseket és állkapocstörést szenvedett a vastárgyakkal való csapásoktól. A merénylõk rövid idõn belül végeztek volna áldozataikkal, de Iványi felõl emberek közeledtek. Erre a támadók elmenekültek.
<br/>&nbsp;&nbsp;&nbsp;&nbsp;A postaautón a sebesülteket a munkácsi kórházba szállították, ahol az orvosok mindent megtettek a sérültek érdekében. Tódor püspök leginkább a fején sérült meg. Állkapcsán kétszeres törést szenvedett, szájüregében csupán hét foga maradt épségben, a többi részben kitört, részben meglazult. Egyik lábszárán hosszanti nyílt sebek voltak, egész testét zúzódások és kék foltok borították. A mûtétek, illetve az orvosi ellátás után nyugodtan telt el az éjszaka, a betegek állapota stabilizálódott.	
<br/>&nbsp;&nbsp;&nbsp;&nbsp;Teofila bazilita rendi nõvér (aki a sebészeti osztály fõnõvére és a kórház adminisztrációs fõnõvére volt) tanúsítja, hogy a kórház fõorvosa – szokatlan eljárással – másnap egy fiatal leányt alkalmazott betegápoló nõvérnek arra az idõszakra, amíg Tódor püspök és kísérete a kórházban tartózkodott, és határozott utasítása volt, hogy ételüket a konyháról is ez az új alkalmazott hozza majd be személyesen számukra, sõt szállást is a sebészeten kellett neki biztosítani. A fõorvos igyekezett eltávolítani a nõvéreket és a hozzátartózkodókat, hogy ne töltsék az éjszakát a betegek mellett, hiszen itt van az új „nõvér”, akit kizárólag az új sebesültek mellé vett fel. A fõorvos Bacsinszky atyát át akarta helyezni a teológusok kórtermébe, hogy a püspöknek kellõ nyugalmat lehessen biztosítani, de Tódor püspök határozottan arra kérte, hogy paptársa maradjon mellette.
<br/>&nbsp;&nbsp;&nbsp;&nbsp;Másnap Tódor püspök meggyónt és megáldozott. Állkapocs törése, illetve az azt rögzítõ kapcsok miatt egy kis csõ segítségével csak folyékony táplálékot tudott magához venni.
<br/>&nbsp;&nbsp;&nbsp;&nbsp;A fõorvos és helyettese péntekrõl szombatra virradó éjjel nagyon kései idõben, akárcsak az elõzõ éjszakán is, vizitet tartottak. A fõorvos a nõvéreket kiparancsolta a betegszobából, ahogyan mondta: „Mindössze öt percre.”:
<br/>&nbsp;&nbsp;&nbsp;&nbsp;Amikor a nõvérek visszajöttek, úgy látszott, hogy semmi baj nem történt. De nemsokára a püspök felsóhajtott: ”Jézusom”, majd látták, hogy az egész testét megrázó görcs után nem mozdul többé. A szomszéd ágyon fekvõ Bacsinszky atya csak annyit tudott mondani: ”Volt itt egy nõvér, és a püspök atya orra alá tartott valamit.” Ez a vallomás és az orrnál kezdõdõ kékülés arra mutatnak, hogy a méreg a belélegzéssel, az orr nyálkahártyáján keresztül szívódott fel, s okozta halálát mintegy 10 perc alatt, 1947. november 1-én.
<br/>&nbsp;&nbsp;&nbsp;&nbsp;Csak másnap, vasárnap este engedélyezték a püspök testének hazaszállítását a munkácsi kórházból. Hétfõn a hívek egész nap búcsúztak a Székesegyházban felravatalozott fõpásztoruktól. November 4-én délelõtt a Szent Liturgia után Tódor püspököt a Székesegyház kriptájában temették el.</b>
<p><span class="redsmall">VÁLASZOS ÉNEK</span>
<div align="right" class="red">Zsolt 17, 2; Jn 21, 17b</div>
<br/><b><span class="red">V.</span>Szeretlek téged, Uram, én erõsségem; <span class="red">*</span> 
Az Úr az én erõségem és oltalmam.</b>
<br/><b><span class="red">F.</span>
 Uram, te mindent tudsz, azt is tudod, hogy szeretlek téged. <span class="red">*</span> 
Az Úr az én erõségem és oltalmam.</b>
<br/><!--{END:31OKT_cCIT2}-->
</body>
</html>
