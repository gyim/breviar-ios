<html>
<head>
	<link rel="stylesheet" type="text/css" href="../breviar.css">
	<title>85. zsoltár</title>
</head>
<body>

<!--{BEGIN:ZALM86}-->
<center><b><font color="#FF0000">85. zsoltár</font></b><br>
<font color="#FF0000">Bajba jutott szegény ember imája</font></center>
<p><i>Áldott legyen az Isten, aki megvigasztal minket minden szomorúságunkban</i> (2 Kor 1, 3. 4).</p>
<p><b><br>
Fordulj hozzám, és hallgass meg, Uram, *<br>
&nbsp;&nbsp;&nbsp; mert gyámoltalan és szegény vagyok.<br>
Végy oltalmadba, mert neked élek; *<br>
&nbsp;&nbsp;&nbsp; szabadítsd meg, Istenem, szolgádat,<br>
&nbsp;&nbsp;&nbsp; aki benned bízik.<br>
<br>
Könyörülj rajtam, Uram; *<br>
&nbsp;&nbsp;&nbsp; látod, egész nap hozzád kiáltok.<br>
Vigasztald meg szolgád szívét, *<br>
&nbsp;&nbsp;&nbsp; hiszen lelkem hozzád emelem, Uram,<br>
<br>
mert te, Uram, jóságos vagy és szelíd, *<br>
&nbsp;&nbsp;&nbsp; és nagy irgalmú azokhoz,<br>
&nbsp;&nbsp;&nbsp; akik hozzád kiáltanak.<br>
<br>
Imádságomat hallgasd meg, Uram, *<br>
&nbsp;&nbsp;&nbsp; könyörgésem szavára figyelj!<br>
Szorongatásom napján hozzád kiáltok, *<br>
&nbsp;&nbsp;&nbsp; mivel te meghallgatsz engem.<br>
<br>
Az istenek között nincs hozzád hasonló, Uram, *<br>
&nbsp;&nbsp;&nbsp; és mûveidhez semmi sem fogható.<br>
Térjen hozzád minden nemzet, melyet csak alkottál, †<br>
&nbsp;&nbsp;&nbsp; boruljanak le elõtted, Uram, *<br>
&nbsp;&nbsp;&nbsp; és magasztalják nevedet,<br>
mert nagy vagy, és csodákat mûvelsz: *<br>
&nbsp;&nbsp;&nbsp; te vagy Isten egyes-egyedül.<br>
<br>
Mutasd meg nekem utadat, Uram, *<br>
&nbsp;&nbsp;&nbsp; hogy igazságod szerint járjak.<br>
Tedd egyszerûvé szívemet, *<br>
&nbsp;&nbsp;&nbsp; hogy félje nevedet.<br>
Magasztallak, Uram, Istenem, teljes szívembõl, *<br>
&nbsp;&nbsp;&nbsp; és nevedet dicsõítem mindörökké,<br>
mert annyira szeretsz engem, *<br>
&nbsp;&nbsp;&nbsp; hogy a sír mélyébõl is kimentesz.<br>
<br>
Istenem, kevélyek kelnek fel ellenem, † <br>
&nbsp;&nbsp;&nbsp; hatalmaskodók serege tör vesztemre, *<br>
&nbsp;&nbsp;&nbsp; de nem számolnak veled.<br>
Pedig te, Uram, irgalmas és jóságos Isten vagy, *<br>
&nbsp;&nbsp;&nbsp; hosszan tûrõ, könyörülõ és hûséges.<br>
Tekints rám, és szánj meg engem, †<br>
&nbsp;&nbsp;&nbsp; adj erõt szolgádnak, *<br>
&nbsp;&nbsp;&nbsp; és szabadítsd meg szolgálód fiát!<br>
<br>
Mutasd meg rajtam jóságod jelét; †<br>
&nbsp;&nbsp;&nbsp; hadd lássák gyûlölõim, és szégyenkezzenek, *<br>
&nbsp;&nbsp;&nbsp; mert te, Uram, megsegítesz<br>
&nbsp;&nbsp;&nbsp; és megvigasztalsz engem.</p></b>
<!--{END:ZALM86}-->
<br>
<hr>
<center><font size=-1>© 1999-2010 <a href="mailto:videky@breviar.sk">Juraj Vidéky</a></font>
<font size=-1>© 2009-2010 <a href="mailto:eleklaszlo@freemail.hu">László Elek</a></font></center>
</p></b>
</body>
</html>
