<html>
<html>
<head>
	
	<link rel="stylesheet" type="text/css" href="../breviar.css">
	<title>37. zsoltár - I.</title>
</head>
<body><body>
		<!--{BEGIN:ZALM38_I}-->
		<center><b><font color="#FF0000">37. zsoltár - I.</font></b>
		<br><font color="#FF0000">Végveszélybe került bûnös könyörgése</font></center><p><i>Jézus ismerõsei távolabb álltak</i> (Lk 23, 49).</p><p><b></b></p><p><b>Uram, ne feddj meg felindulásodban, *<br>&nbsp;&nbsp;&nbsp;  és ne büntess haragodban,<br>mert nyilaid belém hatoltak, *<br>&nbsp;&nbsp;&nbsp;  és rám nehezedett kezed.</b></p><p><b>Nincs testemen ép hely, mert haragszol énrám, *<br>&nbsp;&nbsp;&nbsp;  nincs nyugta csontjaimnak, mert sok a vétkem.<br>Gonoszságaim fejemre gyûltek, *<br>&nbsp;&nbsp;&nbsp;  súlyos teherként nehezednek rám.</p></b><!--{END:ZALM38_I}-->
		<!--{BEGIN:ZALM38_II}-->
		<center><b><font color="#FF0000">37. zsoltár - II.</font></b>
		<br><font color="#FF0000">Végveszélybe került bûnös könyörgése</font></center><p><i>Jézus ismerõsei távolabb álltak</i> (Lk 23, 49).</p><p><b></b></p><p><b>Üszkösödnek gennyedt sebeim *<br>&nbsp;&nbsp;&nbsp;  oktalanságom miatt.<br>Nyomorúságomban meggörnyedtem, *<br>&nbsp;&nbsp;&nbsp;  naphosszat szomorúan járok-kelek.</b></p><p><b>Ágyékomat gyulladás gyötri, *<br>&nbsp;&nbsp;&nbsp;  nincs testemben semmi épség.<br>Elgyöngültem, és levert vagyok, *<br>&nbsp;&nbsp;&nbsp;  keserûen jajgatok szívem fájdalmában.</b></p><p><b>Uram, elõtted van minden kívánságom, *<br>&nbsp;&nbsp;&nbsp;  nincs elrejtve elõtted sóhajom.<br>Reszket a szívem, elhagy az erõm, *<br>&nbsp;&nbsp;&nbsp;  elhomályosul szemem világa.</b></p><p><b>Barátaim és szeretteim dermedten állnak bajom elõtt, *<br>&nbsp;&nbsp;&nbsp;  rokonaim messze maradnak.</b></p><p><b>Csapdát állítanak, akik vesztemre törnek, +<br>&nbsp;&nbsp;&nbsp;  rosszakaróim álnokul szólnak,*<br>&nbsp;&nbsp;&nbsp;  és egész nap cselt szõnek ellenem.</p></b><!--{END:ZALM38_II}-->
		<!--{BEGIN:ZALM38_III}-->
		<center><b><font color="#FF0000">37. zsoltár - III.</font></b>
		<br><font color="#FF0000">Végveszélybe került bûnös könyörgése</font></center><p><i>Jézus ismerõsei távolabb álltak</i> (Lk 23, 49).</p><p><b></b></p><p><b>Én meg, mint egy süket, semmit sem hallok, *<br>&nbsp;&nbsp;&nbsp;  mint egy néma, nem nyitom föl számat.<br>Olyan vagyok, mint aki nem hall, *<br>&nbsp;&nbsp;&nbsp;  mint aki nem tud válaszolni.</b></p><p><b>Mert, Uram, én benned remélek, *<br>&nbsp;&nbsp;&nbsp;  meg is hallgatsz, Uram, Istenem,<br>Így szóltam ugyanis: „Rajtam senki ne nevessen, *<br>&nbsp;&nbsp;&nbsp;  és ha lábam tántorul, senki se dicsekedjék!”</b></p><p><b>Mert már a bukás küszöbén állok, *<br>&nbsp;&nbsp;&nbsp;  a szenvedés nem marad el tõlem.<br>Ezért gonoszságomat õszintén megvallom, *<br>&nbsp;&nbsp;&nbsp;  és bánkódom bûneim miatt.</b></p><p><b>Ellenségeim azonban erõsebbek nálam, *<br>&nbsp;&nbsp;&nbsp;  és sokan vannak, akik gonoszul gyûlölnek engem.<br>Rágalmaznak, és a jóért rosszal fizetnek, *<br>&nbsp;&nbsp;&nbsp;  mivel mindig a jót akarom.</b></p><p><b>Ne hagyj magamra, én Uram, *<br>&nbsp;&nbsp;&nbsp;  Istenem, ne távozz el tõlem!<br>Siess, oltalmazz engem, *<br>&nbsp;&nbsp;&nbsp;  Uram, én menedékem!</p></b><!--{END:ZALM38_III}--><br><hr>
			<center><font size=-1> 1999-2009 © <a href="mailto:videky@breviar.sk">Juraj Vidéky</a></font>
					<font size=-1> 2009 © <a href="mailto:eleklaszlo@freemail.hu">László Elek</a></font></center>
			</p></b></body></html>