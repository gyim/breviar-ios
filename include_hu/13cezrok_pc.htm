<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 13. HÉT</title>
</head>
<body>

<center><b> ÉVKÖZI IDÕ</b>
<p><b>13. HÉT</b></center>
<center>
<p>OLVASMÁNYOS IMAÓRA</center>

VASÁRNAP
<!--{BEGIN:OCR13NEc_CIT1}-->
<p>
<b>Sámuel elsõ könyvébõl</b>
<div align="right" class="red">28, 3-25</div>
<div align="center" class="redit">Saul az endori halottidézõ asszonynál</div>
<b>
<p>&nbsp;&nbsp;&nbsp;&nbsp;
Azokban a napokban: Sámuel meghalt, és egész Izrael elsiratta. Városában, Rámában temették el. A halottidézõket és a jövendõmondókat meg kiûzte Saul az országból.
<br/>&nbsp;&nbsp;&nbsp;&nbsp;
Amikor a filiszteusok egybegyûltek, elindultak, és Sunem közelében ütöttek tábort. Saul összehívta egész Izraelt, és a Gilboa környékén táboroztak. A filiszteusok táborának láttán félelem fogta el Sault, csak úgy remegett a szíve. Ezért Saul megkérdezte az Urat, de az Úr nem adott neki feleletet, sem álmában, sem jelekkel, sem pedig a próféták által.
<br/>&nbsp;&nbsp;&nbsp;&nbsp;
Ezért Saul megparancsolta szolgáinak: „Kerítsetek nekem egy asszonyt, aki ért a halottidézéshez! Elmegyek, és kérdést intézek hozzá.” Szolgái azt felelték: „En-Dorban van egy halottlátó asszony.” Erre Saul álarcot öltött, más ruhába öltözött, és két emberével elment hozzá. Éjszaka értek oda az asszonyhoz, így szólt hozzá: „Mondd meg nekem a jövendõt, halottat idézve, de azt idézd meg, akit megnevezek.” Az asszony ezt válaszolta neki: „Magad is tudod, mit tett Saul: mind kiirtotta az országból a halottidézõket és a jövendõmondókat. Miért állítasz hát csapdát nekem? Azért, hogy elvedd az életemet?” Erre Saul megesküdött neki az Úrra. Azt mondta: „Amint igaz, hogy az Úr él: ezzel nem vonsz magadra bûnt.” Így hát az asszony megkérdezte: „Kit idézzek meg neked?” „Sámuelt idézd meg!” – felelte.
<br/>&nbsp;&nbsp;&nbsp;&nbsp;
És az asszony látta Sámuelt, és hangosan felkiáltott. Aztán így szólt az asszony Saulhoz: „Miért vezettél félre? Hiszen Saul vagy!” A király azt válaszolta neki: „Ne félj! Mit látsz?” „Egy szellemet látok, amint fölfelé száll a földrõl” – mondta az asszony. Saul megkérdezte: „Milyennek látod?” Az asszony így felelt: „Egy öregember száll fölfelé, köntösébe burkolózva.” Ebbõl Saul megtudta, hogy Sámuel. A földig hajolt, és leborult elõtte.
<br/>&nbsp;&nbsp;&nbsp;&nbsp;
Sámuel így szólt Saulhoz: „Miért zavarsz nyugalmamban, s miért idéztél meg?” „Nagy szorultságban vagyok – válaszolta Saul –, mert a filiszteusok hadat indítottak ellenem, és az Úr elfordult tõlem: nem ad nekem feleletet sem a próféták által, sem álmomban. Ezért idéztelek meg. Mondd meg nekem, mit tegyek.” „Miért kérdezel – felelte Sámuel –, amikor az Úr elfordult tõled, és ellenséged lett? Azt tette veled az Úr, amit általam elõre megmondott neked. Az Úr kiragadja kezedbõl a királyságot, és rokonodnak, Dávidnak adja, mert nem hallgattál az Úr szavára, és izzó haragját nem töltötted ki Amaleken, ezért tette ma veled ezt az Úr. Az Úr veled együtt Izraelt is a filiszteusok kezére adja. Holnap fiaiddal egyetemben velem leszel, s az Úr Izrael táborát is a filiszteusok kezére adja.” Saul erre egész hosszában elterült a földön, mert Sámuel szavai miatt nagy félelem kerítette hatalmába. Semmi erõ nem volt benne, hiszen egész nap és egész éjjel nem evett semmit.
<br/>&nbsp;&nbsp;&nbsp;&nbsp;
Amikor az asszony odalépett Saulhoz, és látta, hogy teljesen elerõtlenedett, így szólt hozzá: „Nézd, szolgálód csak parancsodnak engedett. Kockára tettem életemet, és teljesítettem kívánságodat, amellyel hozzám fordultál. Most hát hallgass szolgálód szavára! Hadd adjak neked egy darab kenyeret. Edd meg, hogy erõre kapj és elmehess utadra.” De visszautasította: „Nem eszem” – felelte. Hanem amikor szolgái az asszonnyal együtt unszolták, engedett szavuknak: fölállt a földrõl, és leült. Az asszonynak volt egy hizlalt borja a háznál. Gyorsan levágta, aztán fogta a lisztet, bedagasztotta, és kovász nélkül lepényt sütött belõle. Aztán Saul és szolgái elé tette. Miután ettek, fölálltak, és még azon éjszaka visszatértek.
</b>
<p><span class="redsmall">VÁLASZOS ÉNEK</span>
<div align="right" class="red">Vö. 1 Krón 10, 13. 14</div>
<br/><b><span class="red">V.</span>
Saul meghalt hûtlensége miatt, amelyet az Úr ellen elkövetett, az Úr szava miatt, amelyet nem vett figyelembe. <span class="red">*</span> 
Ezért az Úr elvette királyságát, és Dávidnak adta.</b>
<br/><b><span class="red">F.</span>
Meghalt, mert halottlátó asszonytól kért tanácsot, és nem bízott az Úrban <span class="red">*</span> 
Ezért az Úr elvette királyságát, és Dávidnak adta.</b>
<!--{END:OCR13NEc_CIT1}-->
<!--{BEGIN:OCR13NEc_CIT2}-->
<p>
<b>VI. Pál pápa szentbeszédeibõl</b>
<div align="center" class="red">(1970. november 29-én, Manilában tartott homília)</div>
<p>
<div align="center" class="redit">Krisztust hirdetjük a földkerekség határáig</div>
<b>
<p>&nbsp;&nbsp;&nbsp;&nbsp;
Jaj nekem, ha nem hirdetem az evangéliumot (1 Kor 9, 16). Ugyanis õtõle, magától Krisztustól nyertem ezt a küldetésemet. Én is apostol vagyok, de egyben tanúságtevõ is. Minél távolabbi az elérendõ cél, és minél nehezebb a feladatom, annál hevesebben sürget Krisztus szeretete (vö. 1 Kor 5, 14). Nevének dicséretét kell hirdetnem, hogy Jézus a Krisztus, az élõ Isten Fia (vö. Mt 16, 16); õ az, aki számunkra a láthatatlan Istent kinyilvánította; õ az elsõszülött minden teremtmény elõtt, õbenne áll fenn minden (vö. Kol 1, 15). Ugyanõ az emberiség Tanítója és Megváltója is; hiszen értünk született, halt meg, és támadt fel.
<br/>&nbsp;&nbsp;&nbsp;&nbsp;
Õ a történelem és mindenség központja; õ mindnyájunkat ismer és szeret; állandó kísérõnk és barátunk életünk során; a fájdalom, de a remény férfia is. Valóban õ az, aki majd ismét újra eljön, aki majd ítélõ bíránk lesz; és amint hisszük, egykor életünk örök beteljesedése és boldogsága is õ lesz.
<br/>&nbsp;&nbsp;&nbsp;&nbsp;
Róla beszélni soha meg nem szûnöm; õ maga a fény, maga az igazság, sõt mint önmaga mondja: Õ az út, az igazság és az élet (vö. Jn 14, 6); õ az élet kenyere és élõ víz forrása, aki tökéletesen ki is elégíti éhségünket és szomjúságunkat; õ a mi pásztorunk, vezérünk, példaképünk és vigasztalásunk, õ a mi testvérünk. Csakúgy, mint mi, sõt még nálunk is kisebb lett, szegény, megalázott, fáradalmakkal terhelt, elnyomott, türelmes lett. Értünk nyitotta meg ajkát tanításra, értünk mûvelt csodákat, s egy új országot alapított, ahol a szegények lettek a boldogok, ahol a közös élet alapja a békesség, ahol a tiszta szívûek és a szenvedõ sírók felmagasztalást és vigasztalást nyernek, az igazság szomjas kutatói kielégítést kapnak, ahol a bûnösök is elnyerhetik minden bûnük bocsánatát, és az emberiség egy boldog testvériségben olvad egybe.
<br/>&nbsp;&nbsp;&nbsp;&nbsp;
Íme: ez a Jézus Krisztus, akinek jó hírérõl már tudomást szereztetek, aki felõl bizonyosak is vagytok, hiszen ezért vagytok Krisztuskövetõk. Az õ szent nevét kiáltom felétek újra meg újra, keresztény testvéreim, amikor azt hirdetem mindenkinek, hogy Krisztus Jézus a kezdet és a vég, az alfa és az ómega, az új világ Királya, az emberi történelem és egész emberi sorsunk titokzatos és végsõ értelme; közvetítõ és híd az ég és föld között; a legtökéletesebb értelemben õ „az ember fia”, sokkal inkább, mint mindenki más; mert mint Isten Fia, örök és végtelen, de test szerint Mária Fia is, Fia ennek a legáldottabb asszonynak, aki a mi anyánk azáltal, hogy a Szentlélekben az Egyháznak, a Titokzatos Testnek részei vagyunk.
<br/>&nbsp;&nbsp;&nbsp;&nbsp;
Ne felejtsétek el: Jézus Krisztus az, akit mi nektek egy egész örökkévalóságra meghirdetünk, és azt szeretnénk, hogy az õ neve visszhangozzék a földkerekség végsõ határáig örökkön-örökké.
</b>
<p><span class="redsmall">VÁLASZOS ÉNEK</span>
<div align="right" class="red">2 Tim 1, 10; Jn 1, 16; Kol 1, 16-17</div>
<br/><b><span class="red">V.</span>
Üdvözítõnk, Jézus Krisztus legyõzte a halált, s felragyogtatta elõttünk az életet és a halhatatlanságot az evangéliummal. <span class="red">*</span> 
Az õ teljességébõl részesültünk, kegyelmet kegyelemre halmozva.</b>
<br/><b><span class="red">F.</span>
Benne teremtetett minden, õ elõbb van mindennél, és benne áll fönn minden. <span class="red">*</span> 
Az õ teljességébõl részesültünk, kegyelmet kegyelemre halmozva.</b>
<!--{END:OCR13NEc_CIT2}-->

HÉTFÕ
<!--{BEGIN:OCR13POc_CIT1}-->
<p>
<b>Sámuel könyveibõl</b>
<div align="right" class="red">1 Sám 31, 1-4; 2 Sám 1, 1-16</div>
<div align="center" class="redit">Saul halála</div>
<b>
<p>&nbsp;&nbsp;&nbsp;&nbsp;
Azokban a napokban, amikor a filiszteusok megtámadták Izrael fiait, Izrael fiai megfutamodtak a filiszteusok elõl, és a Gilboa hegyén mindenfelé elesettek hevertek. A filiszteusok közel férkõztek Saulhoz és fiaihoz, és megölték Jonatánt, Abinadabot és Malki-Suát, Saul fiait. Saul körül is tombolt a harc. Az íjászok célba vették, és súlyosan megsebesítették. Ekkor meghagyta fegyverhordozójának: „Vond ki kardodat, és szúrj le, különben jönnek ezek a körülmetéletlenek, és elbánnak velem!” Ám fegyverhordozója vonakodott (mert nagyon félt). Erre Saul kihúzta kardját, és beledõlt.
<br/>&nbsp;&nbsp;&nbsp;&nbsp;
Saul halála után, az amalekiták elleni csatából hazatérve, Dávid két napig Ciklagban maradt. A harmadik nap egy ember érkezett Saul táborából. A ruhája meg volt szaggatva, és hamu volt a fején. Amikor Dávid elé ért, a földre vetette magát, és leborult elõtte. Dávid megkérdezte: „Honnét jössz?” „Izrael táborából menekültem” – felelte. „Mi történt? – kérdezte Dávid. – Beszéld el nekem!” „A nép elmenekült a csatából – válaszolta –, s az emberek közül sokan elestek. Saul és fia, Jonatán is halott!”
<br/>&nbsp;&nbsp;&nbsp;&nbsp;
Ekkor Dávid megkérdezte a legényt, aki a hírt hozta neki: „Hogy tudtad meg, hogy Saul és fia, Jonatán is halott?” A legény, aki a hírt hozta, ezt felelte: „Épp Gilboa hegyére tévedtem, s láttam, amint Saul a lándzsája fölé hajolt; nyomában a kocsik és lovasok. Amikor megfordult, és észrevett, megszólított: »Ki vagy?« »Egy amalekita« – válaszoltam. Erre megparancsolta: »Gyere ide, és add meg a kegyelemdöfést, mert bár kínlódom, még teljesen bennem van az élet.« Odamenteni hát, és megadtam neki a kegyelemdöfést, mert tudtam, hogy nem éli túl bukását. Aztán levettem a fejérõl a koronát meg a karjáról a karperecet, és elhoztam ide, uramnak.”
<br/>&nbsp;&nbsp;&nbsp;&nbsp;
Erre Dávid fogta a ruháját, és megszaggatta. Ugyanígy az emberei is, akik vele voltak, mind. Jajgattak és sírtak, és egészen estig böjtöltek Saulért és fiáért, Jonatánért, az Úr népéért és Izrael házáért, amiért elhullottak a kard élén.
<br/>&nbsp;&nbsp;&nbsp;&nbsp;
Dávid ekkor megkérdezte a legénytõl, aki a hírt hozta neki: „Hova való vagy?” „Egy amalekitának, egy betelepedett jövevénynek vagyok a fia” – válaszolta. Erre Dávid azt mondta: „Hát nem féltél kinyújtani a kezed, és megölni az Úr fölkentjét?” Aztán Dávid odaszólította egyik legényét, és megparancsolta neki: „Gyere ide, és szúrd le!” Az leszúrta, úgyhogy meghalt. Dávid így szólt hozzá: „Véred szálljon a fejedre! Saját szád vallott ellened, hiszen ezt mondtad: »Megadtam az Úr fölkentjének a kegyelemdöfést.«”
</b>
<p><span class="redsmall">VÁLASZOS ÉNEK</span>
<div align="right" class="red">2 Sám 1, 21.19</div>
<br/><b><span class="red">V.</span>
Gilboa hegyei, se harmat, se esõ ne öntözzön benneteket, <span class="red">*</span> 
Ahol elestek Izrael hõsei.</b>
<br/><b><span class="red">F.</span>
Mindnyájan, környezõ hegyek, látogasson meg benneteket az Úr, Gilboától azonban távol legyen. <span class="red">*</span> 
Ahol elestek Izrael hõsei.</b>
<!--{END:OCR13POc_CIT1}-->
<!--{BEGIN:OCR13POc_CIT2}-->
<p>
<b>Szent Ágoston püspök beszédeibõl</b>
<div align="center" class="red">(Serm. 47, 1. 2. 3. 6, De ovibus: CCL 41, 572-573. 575-576)</div>
<p>
<div align="center" class="redit">Õ a mi Urunk, Istenünk, mi meg legelõjének népe</div>
<b>
<p>&nbsp;&nbsp;&nbsp;&nbsp;
Ezek a szavak, amelyeket elénekeltünk, arról tesznek hitvallást, hogy mi az Isten nyája vagyunk: Mert õ a mi Urunk, Istenünk, aki alkotott minket (Zsolt 99, 3). Õ a mi Istenünk, mi meg legelõjének népe és kezének nyája vagyunk (vö. Zsolt 94, 7). A pásztoremberek a saját nyájukat nem maguk alkották, a nyájat, amelyet legeltetnek, nem maguk teremtették. De a mi Urunk, Istenünk, mivel Isten és Teremtõ, õ maga teremtette a saját nyájat, ez az õ tulajdona, és ezt õ legelteti. Nem más teremtette, amit õ legeltet, sem más nem legelteti azt, amit õ hozott létre.
<br/>&nbsp;&nbsp;&nbsp;&nbsp;
Mivel ebben az énekben megvallottuk, hogy nyája, legelõjének népe, kezének nyája vagyunk, hallgassuk meg tehát, hogy mit mond nekünk, mint az õ nyájának. Azelõtt pásztoraihoz beszélt, most pedig nyájához szól. Szavait akkor mi remegve hallgattuk, ti pedig nyugodtan. De mi van a mai szavaiban? Vajon most fordítva lesz, és mi hallgatjuk nyugodtan, ti pedig remegve? Nem így van! Elõször, mert ha pásztorok is vagyunk, a pásztor nemcsak azt hallgatja remegve, ami csak a pásztoroknak szól, hanem azt is, ami a nyájnak szól. Ha ugyanis gondtalanul hallgatja azt, ami a nyájnak szól, akkor nincs gondja a nyájra. Azután pedig, mint már elõzõleg is mondtuk, kedveseim, két dolgot is meg kell magunkban fontolni: az egyik, hogy keresztények vagyunk, a másik, hogy elöljárók vagyunk. Azzal, hogy elöljárók vagyunk, a pásztorokhoz tartozunk, ha jók vagyunk. Azzal pedig, hogy keresztények vagyunk, veletek együtt mi is a nyájhoz tartozunk. Tehát akár a pásztorokhoz, akár a nyájhoz szól az Úr, nekünk mindent szent félelemmel kell meghallgatnunk, és a rólatok való gondoskodás nem hiányozhat a szívünkbõl.
<br/>&nbsp;&nbsp;&nbsp;&nbsp;
Hallgassuk meg tehát, testvéreim, miért korholja az Úr a rossz juhokat, és mit ígér nyájának. Ti is az én juhaim vagytok (Ez 34, 31), mondja. Elõször is, milyen nagy boldogság az, hogy Isten nyája vagyunk. Ha valaki elgondolkodik ezen, testvéreim, még könnyei és szenvedései között is nagy örömet ad neki ez. Hisz ugyanarról mondjuk: Te Izraelt legelteted, akirõl azt is mondjuk: Sosem szunnyad, sosem alszik, aki õre Izraelnek (Zsolt 120, 4). Õrködik tehát felettünk, ha ébren vagyunk, õrködik felettünk, ha alszunk is. Ha tehát a pásztorember õrködése alatt nyugodt az ember nyája, mily nagynak kell lennie akkor a mi nyugalmunknak, akiket Isten legeltet, nemcsak azért, mert õ legeltet, hanem azért is, mert õ teremtett minket.
<br/>&nbsp;&nbsp;&nbsp;&nbsp;
És ti, nyájam – mondja az Úr, az Isten –, nézzétek, igazságot teszek a juhok között, a kosok és a bakok között (Ez 34, 17). Mit csinálnak a bakok itt az Isten nyájában? Ugyanazon a legelõn és ugyanannál a vízforrásnál egyrészt a bal oldalra rendelt bakok keverednek össze a jobb oldaliakkal, másrészt pedig ezek megtûrik maguk közt most azokat, akiket késõbb majd különválasztanak tõlük. Itt is türelmet gyakorol a nyáj, mint ahogy türelmes az Isten is. Õ fogja majd szétválasztani õket: egyeseket a bal oldalra, másokat pedig a jobb oldalra.
<p><span class="redsmall">VÁLASZOS ÉNEK</span>
<div align="right" class="red">Jn 10, 27-28; Ez 34, 15</div>
<br/><b><span class="red">V.</span>
Juhaim hallgatnak szavamra, ismerem õket, és õk követnek engem. Örök életet adok nekik, <span class="red">*</span> 
Nem vesznek el soha, nem ragadja ki õket a kezembõl senki.</b>
<br/><b><span class="red">F.</span>
Magam terelgetem majd juhaimat, és magam telepítem le õket. <span class="red">*</span> 
Nem vesznek el soha, nem ragadja ki õket a kezembõl senki.</b>
<!--{END:OCR13POc_CIT2}-->

KEDD
<!--{BEGIN:OCR13UTc_CIT1}-->
<p>
<b>Sámuel második könyvébõl</b>
<div align="right" class="red">2, 1-11; 3, 1-5</div>
<div align="center" class="redit">Dávidot Hebronban fölkenik Júda királyává</div>
<b>
<p>&nbsp;&nbsp;&nbsp;&nbsp;
Azokban a napokban Dávid megkérdezte az Úrtól: „Fölmenjek-e Júda valamelyik városába?” Az Úr ezt a feleletet adta neki: „Föl!” Aztán azt kérdezte Dávid: „Hová menjek?” A válasz így hangzott: „Hebronba.” Így hát Dávid oda ment, s vele a két asszony is, a jiszreeli Achinoam, valamint Abigail, a kármeli Nabal felesége. Azokat az embereket is oda vonultatta Dávid, akik vele tartottak, mindegyiküket a családjával együtt; Hebron falvaiban telepedtek le. Akkor Júda férfiai elmentek, és Dávidot fölkenték Júda házának királyává.
<br/>&nbsp;&nbsp;&nbsp;&nbsp;
Dávidnak hírül vitték, hogy a gileádi Jábes lakói eltemették Sault. Erre Dávid követeket küldött a gileádi Jábes lakóihoz ezzel az üzenettel: „Áldjon meg benneteket az Úr, hogy könyörülettel voltatok uratok, Saul iránt, és eltemettétek. Legyen hozzátok könyörületes és jóságos az Úr! S magam is jót teszek veletek, amiért így viselkedtetek. De most szedjétek össze magatokat, és legyetek bátrak! Mert uratok, Saul halott, ám engem Júda háza fölkent királyává.”
<br/>&nbsp;&nbsp;&nbsp;&nbsp;
Abner azonban, Nernek a fia, Saul seregének a vezére fogta Isbaalt, Saul fiát, és elvitte Machanajimba, és megtette Gileád, valamint az aseriták, Jiszreel, Efraim, Benjamin és egész Izrael királyává. Saul fia, Isbaal negyven esztendõs volt, amikor Izrael királya lett, és két évig uralkodott. Csak Júda háza csatlakozott Dávidhoz. Az az idõ, ameddig Dávid Hebronban Júda háza fölött uralkodott, hét évet és hat hónapot tett ki.
<br/>&nbsp;&nbsp;&nbsp;&nbsp;
Saul háza és Dávid háza között még sokáig folytatódott a háborúskodás. Dávid egyre hatalmasabb lett, Saul háza pedig mindig gyengébb.
<br/>&nbsp;&nbsp;&nbsp;&nbsp;
Hebronban fiai születtek Dávidnak. Elsõszülötte Amnon volt, a jiszreeli Achinoamtól; második fia Kileáb, a Kármelbe való Nabal feleségétõl, Abigailtól; a harmadik Absalom, a gesuri király, Talmai lányának, Machának a fia; a negyedik Adonija, Haggit fia; az ötödik Sefatja, Abital fia; a hatodik Jitream, Dávid feleségétõl, Eglától. Ezek születtek Dávidnak Hebronban.
</b>
<p><span class="redsmall">VÁLASZOS ÉNEK</span>
<div align="right" class="red">Ter 49, 10. 8</div>
<br/><b><span class="red">V.</span>
Nem veszti el Júda a fejedelmi pálcát, sem utóda a vezérséget, <span class="red">*</span> 
Míg el nem jön az Elküldendõ, akire a népek várakoznak.</b>
<br/><b><span class="red">F.</span>
Júda, téged dicsérnek majd testvéreid, atyád fiai meghajolnak elõtted. <span class="red">*</span> 
Míg el nem jön az Elküldendõ, akire a népek várakoznak.</b>
<!--{END:OCR13UTc_CIT1}-->
<!--{BEGIN:OCR13UTc_CIT2}-->
<p>
<b>Szent Ágoston püspök beszédeibõl</b>
<div align="center" class="red">(Serm. 47, 12-14, De ovibus: CCL 41, 582-584)</div>
<p>
<div align="center" class="redit">Ha az emberek tetszését keresném, <!--{ZALOMENIE:<br/>}-->nem volnék Krisztus szolgája</div>
<b>
<p>&nbsp;&nbsp;&nbsp;&nbsp;
Csak azzal dicsekedhetünk, amirõl a lelkiismeretünk tanúskodik (2 Kor 1, 12). Vannak vakmerõen ítélkezõ, megszóló, sugdolózó, károgó emberek, akik szeretnék megsejteni azt, amit nem látnak, akik szívesen meghányják-vetik azt is, amirõl sejtelmük sincs. Az ilyenek ellen mi marad más, mint saját lelkiismeretünk tanúságtétele? Testvérek, még amiben tetszeni akarunk, abban sem keressük dicsõségünket, és nem is kell keresnünk, hanem azok üdvösségét kell keresnünk, akik minket követnek, és azért kell helyesen élnünk, hogy el ne tévedjenek. Kövessenek minket, ha mi Krisztust követjük, ha pedig mi nem követjük Krisztust, õk akkor is Krisztust kövessék. Mert õ legelteti nyáját, és mindenkivel, aki jól legeltet, vele van, mert mindenki õbenne van.
<br/>&nbsp;&nbsp;&nbsp;&nbsp;
Nem a magunk javát keressük tehát, amikor az emberek tetszésére akarunk lenni, hanem örülni akarunk az emberek miatt, és örülni akarunk azért, hogy tetszésükre vagyunk, hiszen ez azért jó, mert az õ javukat szolgálja, és nem a mi tekintélyünket. Érthetõ tehát, hogy kik ellen beszél az Apostol, amikor azt mondja: Ha még emberek tetszését keresném, nem volnék Krisztus szolgája (Gal 1, 10). Viszont az is nyilvánvaló, hogy kik miatt mondta ezt: Legyetek mindenkinek mindenben a kedvére, ahogy én is mindenkinek mindenben a kedvére járok (vö. 1 Kor 10, 33). Mind a kettõ világos, mind a kettõ békét hozó, mind a kettõ becsületes, egyik sem okoz zavart. Te csak egyed Isten legelõjének füvét, és igyad tiszta vizét, de le ne taposd azt, és fel ne zavard ezt.
<br/>&nbsp;&nbsp;&nbsp;&nbsp;
Mert bizonyára hallottad magától Urunktól, Jézus Krisztustól, az apostolok Mesterétõl: Úgy világítson a ti világosságotok az embereknek, hogy jótetteiteket látva dicsõítsék mennyei Atyátokat (Mt 5, 16), hiszen õ az, aki ilyenekké tett titeket. Mi ugyanis legelõjének népe és kezének nyája vagyunk (vö. Zsolt 94, 7). Õt dicsérd tehát, aki téged jónak tett, ha jó vagy, és ne saját magadat, hiszen a magad erejébõl csak rossz lehettél. Miért akarod az igazságot kiforgatni úgy, hogy amikor valami jót cselekszel, a magad dicsõségét keresed, és amikor meg valami rosszat teszel, az Úrban keresed a hibát? Mindenesetre, aki ezt mondta: Világítson a ti világosságotok az embereknek, ebben a beszédében azt is mondta: Ügyeljetek, hogy a jót ne az emberek szeme láttára tegyétek (Mt 6, 1). Ha ezt az Apostolnál ellentmondásnak láttad, most az evangéliumban is annak látod. De ha szíved hûséges meghódolását nem zavarod meg, akkor majd megtalálod itt is a szentírási helyek békés megegyezését, és megtalálod bennük a te békédet is.
<br/>&nbsp;&nbsp;&nbsp;&nbsp;
Testvéreim, tehát ne csak arra törekedjünk, hogy buzgók legyünk, hanem arra is, hogy az embereknek jó példát adjunk. Ne csak arra törekedjünk, hogy lelkiismeretünk szerint cselekedjünk, hanem amennyire gyengeségünkbõl és emberi gyarlóságunktól telik, törekedjünk arra is, hogy semmi olyat ne tegyünk, ami gyenge testvérünkben a rossznak gyanúját kelthetné, nehogy – amíg mi tiszta füvet fogyasztunk, és tiszta vizet iszogatunk – letapossuk Isten legelõjét, és a gyenge juhok már csak ezt a letaposott füvet egyék, és a zavaros vizet igyák.
</b>
<p><span class="redsmall">VÁLASZOS ÉNEK</span>
<div align="right" class="red">Fil 2, 2. 3-4; 1 Tessz 5, 14. 15</div>
<br/><b><span class="red">V.</span>
Tegyétek teljessé örömömet azzal, hogy egyetértetek, ugyanúgy szerettek, mindenki alázatosan a másikat tartsa magánál kiválóbbnak. <span class="red">*</span> 
Senki ne keresse csak a maga javát, hanem a másét is.</b>
<br/><b><span class="red">F.</span>
Gondozzátok a betegeket, tanúsítsatok mindenki iránt türelmet, törekedjetek mindig jót tenni egymással és mindenkivel. <span class="red">*</span> 
Senki ne keresse csak a maga javát, hanem a másét is.</b>
<!--{END:OCR13UTc_CIT2}-->

SZERDA
<!--{BEGIN:OCR13STRc_CIT1}-->
<p>
<b>Sámuel második könyvébõl</b>
<div align="right" class="red">4, 2 – 5, 7</div>
<div align="center" class="redit">Dávid egész Izrael királya, lesz. Elfoglalja Jeruzsálemet</div>
<b>
<p>&nbsp;&nbsp;&nbsp;&nbsp;
Azokban a napokban: Saul fiának volt két vezére a portyázó csapatok élén. Az egyiket Baanának hívták, a másikat Rechabnak. A Beerotba való Rimmon fiai voltak, így Benjamin fiai közé tartoztak. Mert hiszen Beerot is Benjamin tulajdonának számít. Mégis, Beerot lakói Gittajimba menekültek, s ott élnek idegenként mind a mai napig. Jonatánnak, Saul fiának volt egy mindkét lábára béna fia. Öt esztendõs volt, amikor Saul és Jonatán halálhíre Jiszreelbe ért. A dajkája fogta, és elmenekült vele, de a menekülés sietségében a gyerek elesett, és megbénult. Meribbaalnak hívták.
<br/>&nbsp;&nbsp;&nbsp;&nbsp;
A Beerotba való Rimmon fiai, Rechab és Baana elindultak, és a déli hõség idején Isbaal házába mentek, amikor az éppen déli pihenõt tartott. A kaput õrzõ lány búzát szemelgetett, és elbóbiskolt, így épp aludt. Rechab és testvére, Baana beosontak. Amikor beléptek a házba, Isbaal hálóköntösben az ágyán feküdt, és aludt. Agyonütötték, és a fejét vették. Aztán fogták a fejét, és egész éjszaka mentek vele az Arabán át vivõ úton.
<br/>&nbsp;&nbsp;&nbsp;&nbsp;
Isbaal fejét elvitték Hebronba Dávidnak, és így szóltak a királyhoz: „Nézd, ez Isbaalnak a feje, életedre törõ ellenségednek, Saulnak a fiáé. Így ma az Úr bosszút állt uramért és királyomért Saulon és nemzetségén.” Dávid így válaszolt Rechabnak és testvérének, Baanának, a Beerotba való Rimmon fiainak: „Amint igaz, hogy az Úr él, aki életemet minden veszedelembõl kimentette: aki nekem azt a hírt hozta, hogy Saul halott, abban a hiszemben, hogy örömhírt hoz nekem, azt én elfogattam, és megölettem Ciklagban; ezzel jutalmaztam az örömhírért. Most hát, amikor elvetemült emberek egy derék embert a saját házában és ágyán meggyilkoltak, ne kérjem tõletek számon a vérét, és ne irtsalak ki benneteket a földrõl?” Ezzel Dávid parancsot adott a legényeinek, és azok le is szúrták õket. Aztán levágták a kezüket és lábukat, s Hebron tavánál kiakasztották. Isbaal fejét pedig fogták, és eltemették Abner sírboltjában, Hebronban.
<br/>&nbsp;&nbsp;&nbsp;&nbsp;
Izraelnek összes törzse elment Dávidhoz Hebronba, és azt mondták: „Nézd, csontod és húsod vagyunk. Már tegnap és tegnapelõtt is, amikor még Saul volt a királyunk, te voltál, aki vezetted Izrael hadjáratait. S az Úr is azt mondta neked: »Legeltesd népemet, Izraelt, és légy Izrael fejedelme!«” Izrael vénei tehát mind elmentek a királyhoz Hebronba, és Dávid király szövetséget kötött velük Hebronban, az Úr elõtt. Aztán fölkenték Dávidot Izrael királyává. Dávid harmincéves volt, amikor király lett, és negyven esztendeig uralkodott Júda fölött, s Jeruzsálemben harminchárom esztendeig uralkodott Júda és Izrael fölött.
<br/>&nbsp;&nbsp;&nbsp;&nbsp;
Ezután a király Jeruzsálem alá vonult embereivel a jebuziták ellen, akik azon a vidéken laktak. Azt mondták Dávidnak: „Nem jutsz be oda, elûznek a vakok és a sánták.” (Ezzel azt akarták mondani, hogy Dávid nem jut be oda.) Dávid azonban bevette Sion várát, ez lett Dávid városa.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 2, 2. 6. 1</div>
<br/><b><span class="red">V.</span>
Fölkelnek a föld királyai, összeesküsznek nagyjai az Úr ellen és Fölkentje ellen. <span class="red">*</span> 
Királyommá magam tettem õt szent hegyemen, a Sion hegyén.</b>
<br/><b><span class="red">F.</span>
Miért zúgnak a nemzetek, miért szõnek hiú terveket a népek? <span class="red">*</span> 
Királyommá magam tettem õt szent hegyemen, a Sion hegyén.</b>
<!--{END:OCR13STRc_CIT1}-->
<!--{BEGIN:OCR13STRc_CIT2}-->
<p>
<b>A Jézusról nevezett (Avilai) Szent Teréz szûznek „A tökéletesség útja” címû könyvébõl</b>
<div align="center" class="red">(Cap. 30, 1-5: Oeuvres compl&egrave;tes, Desclée De Brouwer, <!--{ZALOMENIE:<br/>}-->Paris, 1964, 467-468)</div>
<p>
<div align="center" class="redit">Jöjjön el a te országod!</div>
<b>
<p>&nbsp;&nbsp;&nbsp;&nbsp;
Vajon van-e olyan könnyelmû ember, aki, ha egy elõkelõ úrtól akar valamit kérni, nem gondolná meg elõbb, hogy milyen alakban terjessze elõ kérelmét, és mit akar tõle kérni? S hogy miért van arra szüksége? Nehogy elkedvetlenítse vagy megbosszantsa, fõleg olyankor, ha valami fontos dologról van szó; márpedig a mi jó Jézusunk arra tanít bennünket, hogy csak ilyent kérjünk. Egy dolgot azonban nagyon feltûnõnek tartok itt. Nem lett volna jobb, én jó Uram, ha egy szóban foglaltad volna össze az egészet, és azt mondtad volna: „Add meg nekünk, Atyánk, azt, amire szükségünk van”? Tekintve ugyanis, hogy Isten olyan jól tud mindent, azt hihetné az ember, hogy nincs többre szükség.
<br/>&nbsp;&nbsp;&nbsp;&nbsp;
Ó, végtelen Bölcsesség! Közötted és Atyád között ez elég is lett volna, s ott a Getszemáni kertben nem is imádkoztál sok szóval. Kifejezted elõtte óhajodat és réttegésedet, s az akaratára bíztad magadat. Mirólunk azonban, én jó Uram, nagyon jól tudod, hogy nem vetjük magunkat oly készséggel alá Atyád akaratának, amint te tetted. Nálunk szükség van arra, hogy megnevezzük kérésünk tárgyát, hogy ily módon jól megfontolhassuk, vajon hasznos-e nekünk az, amit kérünk, s ha nem találjuk annak, ne is kérjük. Mert ellenkezõ esetben, amilyenek vagyunk ezzel a mi szerencsétlen szabad akaratunkkal, el sem fogadnánk azt, amit az Úr megadna nekünk, még ha egyébként a leghasznosabb dolog volna is ránk nézve. Mert ha nekünk nem fizetnek készpénzt a kezünkbe, nem érezzük magunkat gazdagoknak.
<br/>&nbsp;&nbsp;&nbsp;&nbsp;
Az édes Jézus tehát azt kéri folytatólag számunkra, hogy vonuljon be szívünkbe Isten országa: Szenteltessék meg a te neved. Jöjjön el a te országod (Mt 6, 9). Csodáljátok itt a mi Mesterünknek végtelen bölcsességét! Vajon mit kérünk mi, midõn ez országért imádkozunk? Engem itt legfõképpen ez a kérdés foglalkoztat, s mindegyikünknek nagy szüksége van arra, hogy ezt megértse. Õ Szent Felsége belátta, hogy a mi gyönge tehetségünkkel nem vagyunk képesek megfelelõ módon s úgy, amint illik, megszentelni, dicsérni, magasztalni és fennen hirdetni az örök Atya szentséges nevét, hacsak meg nem adja nekünk az õ országát már idelent. Ezért fejezte ki az édes Jézus ezt a két kérést közvetlenül egymás után. Hogy pedig megértsük, mit kérünk ezzel, s mennyire érdekünk ezért szüntelenül imádkozni és mindent megtenni, hogy kedvében járjunk annak, akinek hatalmában van megadni azt nekünk: ki akarom itt fejteni gondolataimat errõl a dologról.
<br/>&nbsp;&nbsp;&nbsp;&nbsp;
Az én nézetem tehát a következõ. Sok egyéb javak között egyik nagy boldogsága a mennyek országának az, hogy az ember ott nem törõdik többé a földi dolgokkal. A lélek ott tökéletes nyugalmat élvez önmagában; gyönyörködik saját dicsõségében; örül annak, hogy vele együtt mindenki örül; békéjét soha semmi sem zavarja; tökéletesen ki van elégítve, mert látja, hogy ott mindenki dicsõíti az Urat; mindenki megszenteli és áldja az õ szent nevét, és senki sem vétkezik ellene. Mindenki szereti Istent, s az illetõ léleknek sincs egyéb elfoglaltsága, mint az, hogy õ is szeresse. Nem is tudná nem szeretni, mert hiszen ismeri. S ha nem is ilyen tökéletesen s nem megszakítás nélkül, de azért mégis csak a mostaninál sokkal különb módon szeretnénk õt idelent, ha tiszta fogalmunk volna õróla.
</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
Aki tud jót adni fiainak, arra késztet minket, hogy keressünk és zörgessünk. <span class="red">*</span> 
Annál többet kapunk, minél jobban hiszünk, erõsen remélünk, és vágyakozva vágyódunk.</b>
<br/><b><span class="red">F.</span>
Ez többnyire könnyekkel és nem szavakkal történik, belsõ esedezéssel inkább, mintsem szólítgatással. <span class="red">*</span> 
Annál többet kapunk, minél jobban hiszünk, erõsen remélünk, és vágyakozva vágyódunk.</b>
<!--{END:OCR13STRc_CIT2}-->

CSÜTÖRTÖK
<!--{BEGIN:OCR13STVc_CIT1}-->
<p>
<b>Sámuel második könyvébõl</b>
<div align="right" class="red">6, 1-23</div>
<div align="center" class="redit">A szövetség ládáját Jeruzsálembe viszik</div>
<b>
<p>&nbsp;&nbsp;&nbsp;&nbsp;
Azokban a napokban: Dávid Összegyûjtötte Izraelbõl a legjavát, harmincezer férfit, aztán elindult Dávid, és az egész vele tartó sereggel a júdeai Baalába vonult, hogy elhozza onnan Isten ládáját, amely a Seregek Urának nevét viseli, aki a kerubok fölött trónol. Isten ládáját egy új szekérre tették azután, hogy elhozták Abinadab házából, amely a dombon állt, s Abinadab fiai, Uza és Achjo vezették a szekeret. Uza az Isten ládája mellett ment, Achjo pedig elõtte ment. Dávid és Izrael egész háza teljes lendülettel táncoltak az Úr elõtt, s énekeltek citera, hárfa, dob, csengettyû és cintányér kíséretében.
<br/>&nbsp;&nbsp;&nbsp;&nbsp;
Amikor azonban Nachon sátorához értek, Uza kinyújtotta kezét az Isten ládája felé, és megfogta, mert az ökrök megbillentették. Erre fellángolt az Úr haragja Uza ellen, s lesújtott rá az Isten a vétkéért, úgyhogy meghalt ott, az Isten ládája mellett. Dávid nagyon megütõdött rajta, hogy az Úr olyan hirtelenül elragadta Uzát. Ezért hívják azt a helyet mind a mai napig Perec-Uzának. Azon a napon félelem fogta el Dávidot az Úr színe elõtt, s azt mondta magában: „Hogy jöhet hozzám az Úr ládája?” Ezért Dávid nem akarta, hogy hozzá, Dávid városába vigyék az Úr ládáját, hanem a Gátból való Obed-Edom házába vitette. Az Úr ládája három hónapig maradt a Gátból való Obed-Edom házában, és az Úr megáldotta Obed-Edomot egész háza népével egyetemben.
<br/>&nbsp;&nbsp;&nbsp;&nbsp;
Amikor aztán hírül vitték Dávid királynak: „Az Úr megáldotta Obed-Edom egész háza népét és mindenét, amije csak van, az Úr ládájáért”, akkor Dávid elment, és Obed-Edom házából nagy örömmel Dávid városába vitte Isten ládáját. Amikor azok, akik az Úr ládáját vitték, hat lépést tettek, feláldozott egy marhát és egy hizlalt bárányt. S táncolt is Dávid – teljes erejébõl – az Úr elõtt, közben egy vászon efod övezte, így vitte fel Dávid és Izrael háza ujjongás és harsonaszó kíséretében az Úr ládáját. Amikor azonban az Úr ládája bevonult Dávid városába, történt, hogy Saul lánya, Michal kinézett az ablakon. Amikor meglátta, hogy Dávid király ugrál és forog az Úr elõtt, szívében megvetette.
<br/>&nbsp;&nbsp;&nbsp;&nbsp;
Az Úr ládáját bevitték, és a sátorban arra a helyre állították, amelyet Dávid kijelölt neki. Akkor Dávid égõáldozatot és közösségi áldozatot mutatott be az Úr elõtt, s amikor készen lett az égõáldozatnak és a közösségi áldozatnak a bemutatásával, megáldotta a népet az Úr nevében. Azután az egész népnek, Izrael fiai egész seregének, a férfiaknak éppúgy, mint a nõknek kiosztatott egy-egy kenyeret, egy csomó datolyát és egy-egy mazsolás kalácsot. Azután az egész nép hazament.
<br/>&nbsp;&nbsp;&nbsp;&nbsp;
Amikor Dávid hazatért, hogy családját is megáldja, Saul lánya, Michal Dávid elé lépett, s azt mondta: „Milyen tiszteletre méltó módon viselkedett ma Izrael királya, amikor szolgái szolgálóinak szeme láttára levetkõzött, ahogy csak a csõcselékbõl szokott valaki levetkõzni!” Dávid így válaszolt Michalnak: „Az Úr elõtt táncoltam! Az Úr életére, aki engem atyád és egész háza helyett kiválasztott, s megtett fejedelemnek az Úr népe, Izrael fölött: az Úr elõtt igenis táncolok. Sõt még jobban megalázkodom, mint most, akkor is, ha a te szemedben megvetésre méltó vagyok is. Mert a szolgálók körében, akiket említettél, azok körében tiszteletet váltok ki.” Michalnak, Saul lányának egész halála napjáig nem lett gyermeke.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Zsolt 131, 8. 9; Zsolt 23, 7. 9</div>
<br/><b><span class="red">V.</span>
Kelj útra, Urunk, nyugalmad helyére, te és hatalmad ládája! <span class="red">*</span> 
Igazságba öltözzenek papjaid, és szentjeid ujjongjanak!</b>
<br/><b><span class="red">F.</span>
Emeljétek föl fejeteket, kapuk, táruljatok föl, örök kapuk: a dicsõség Királya bevonul. <span class="red">*</span> 
Igazságba öltözzenek papjaid, és szentjeid ujjongjanak!</b>
<!--{END:OCR13STVc_CIT1}-->
<!--{BEGIN:OCR13STVc_CIT2}-->
<p>
<b>Szent Jeromos áldozópapnak<br/>
a 41. zsoltárról az újonnan kereszteltekhez intézett szentbeszédébõl</b>
<div align="center" class="red">(CCL 78, 542-544)</div>
<p>
<div align="center" class="redit">Bemegyek az Úr csodás hajlékába</div>
<b>
<p>&nbsp;&nbsp;&nbsp;&nbsp;
Mint szarvas sóvárog a forrásvízre, úgy áhít a lelkem téged, Istenem (Zsolt 41, 2). Amint tehát azok a szarvasok sóvárognak a források vizére, úgy sóvárgunk mi is az Egyház forrásaira, az Atyára, a Fiúra és a Szentlélekre, miután Egyiptomból, vagyis a bûnös világból kiszabadulva megöltük a fáraót a víz által, sõt egész seregét elpusztítottuk gyõzelmet aratva a keresztségben a sátán fölött.
<br/>&nbsp;&nbsp;&nbsp;&nbsp;
Hogy az Atya forrás, errõl Jeremiásnál ezt olvashatjuk: Elhagytak engem, az élõ víz forrását, és repedezett vízvermeket ástak maguknak, amelyek nem tarthatják meg a vizet (vö. Jer 2, 13). A Fiúról pedig ezt olvassuk egy másik helyen: Elhagyták a bölcsesség forrását (Bár 3, 12). A Szentlélekrõl pedig: Aki abból a vízbõl iszik, amelyet én adok, abban örök életre szökellõ vízforrás fakad (vö. Jn 4, 14). Itt maga az evangélista fejti ki, hogy az Üdvözítõ szavait a Szentlélekre kell értenünk. Ezek alapján nyilvánvaló tehát, hogy az Egyház hármas forrása maga a Szentháromság titka.
<br/>&nbsp;&nbsp;&nbsp;&nbsp;
Ez után sóvárog a hívõ lélek, ezt óhajtja a megkeresztelt ember szíve, amikor így sóhajtozik: Istenre szomjas a lelkem, az élõ forrásra (vö. Zsolt 41, 3). Mert nemcsak rövid idõre akarja látni az Urat, hanem minden vágyával óhajtja, lángoló buzgósággal szomjazza õt. Mielõtt a keresztséget elnyerték volna, így beszéltek egymás közt: Mikor mehetek, hogy lássam az Isten arcát? (Zsolt 41, 3). Íme, beteljesedett, amit óhajtottak. Eljöttek, és megálltak az Úr színe elõtt, és megjelentek az oltár elõtt, az Üdvözítõ szent titka elõtt.
<br/>&nbsp;&nbsp;&nbsp;&nbsp;
Mivel az éltetõ forrásban újjászülettek, és az Úr Krisztus szent testének titkához járulhatnak már, így szólnak nagy bizalommal: Bevonulok a csodás hajlékba, az Isten házához (vö. Zsolt 41, 5). Az Isten háza az Egyház, ez az a csodálatos hajlék, mivel itt található a hangos ujjongás és hálaadás és a lakomázók hálaéneke.
<br/>&nbsp;&nbsp;&nbsp;&nbsp;
Ti, akik most Krisztust öltöttétek magatokra, és tanításunkat követtétek, úgy emelkedtetek ki Isten igéje által e világ zavaros áradatából, mint ahogy kiemelik a horogra akadt halakat. Elmondhatjátok tehát: Bennünk megváltozott a természet rendje. A halak ugyanis, ha kifogják õket a tengerbõl, elpusztulnak; minket viszont azért emeltek ki, és halásztak ki az apostolok e mulandó világ tengerébõl, hogy holtakból élõkké váljunk. Amíg e világban éltünk, szemünk a lent való dolgok közt, életünk pedig a szennyes sárban forgolódott. Miután pedig kiemeltek bennünket az árból, kezdjük látni a Napot, és kezdjük szemlélni az igazi Világosságot. Kimondhatatlan örömünk sürgetésére így bíztatjuk lelkünket: Bízzál az Úrban: fogom még áldani arcom szabadítóját, Istenemet (Zsolt 41, 6).
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 26, 4</div>
<br/><b><span class="red">V.</span>
Csak egyet kérek az Úrtól, egy a vágyam: <span class="red">*</span> 
Hogy az Úr hazában lakjam életem minden napján.</b>
<br/><b><span class="red">F.</span>
Hogy az Úr gyönyörûségét láthassam, és szemléljem templomát. <span class="red">*</span> 
Hogy az Úr hazában lakjam életem minden napján.</b>
<!--{END:OCR13STVc_CIT2}-->

PÉNTEK
<!--{BEGIN:OCR13PIc_CIT1}-->
<p>
<b>Sámuel második könyvébõl</b>
<div align="right" class="red">7, 1-25</div>
<div align="center" class="redit">Nátán jövendölése a Messiás örök királyságáról</div>
<b>
<p>&nbsp;&nbsp;&nbsp;&nbsp;
Azokban a napokban, amikor már a házában lakott a király, és az Úr nyugalmat adott neki körös-körül minden ellenségétõl, a király így szólt Nátán prófétához: Nézd, magam cédrusfából készült házban lakom, az Úr ládája meg sátorban lakik.” Erre Nátán azt mondta a királynak: „Vigyél véghez mindent, ami szándékodban van, mert veled van az Úr!”
<br/>&nbsp;&nbsp;&nbsp;&nbsp;
Még akkor éjszaka történt, hogy az Úr szózatot intézett Nátánhoz: „Menj, és mondd meg szolgámnak, Dávidnak: Ezt mondja az Úr: Te akarsz nekem házat építeni lakóhelyemül? Azóta, hogy kivezettem Izrael fiait Egyiptomból, sosem laktam házban mind a mai napig, hanem ide-oda vándoroltam egy sátorban; az volt a hajlékom. Amíg Izrael fiaival ide-oda vándoroltam, mondtam-e egyetlen szóval is Izrael bírái közül, akiket pásztornak rendeltem népem, Izrael fölé, egyetlen egynek is: Miért nem építtek nekem cédrusfaból házat?
<br/>&nbsp;&nbsp;&nbsp;&nbsp;
Ezenkívül mondd még meg szolgámnak, Dávidnak: Ezt mondja a Seregek Ura: Elhoztalak a legelõrõl, a juhok mögül, hogy népem, Izrael fejedelme légy. Veled voltam minden vállalkozásodban, és minden ellenségedet megsemmisítettem elõtted. Nagy nevet szerzek neked, olyat, mint a föld nagyjaié. S meghatározok népemnek, Izraelnek egy helyet, és oda telepítem. Ezen a helyen fog majd lakni, és nem hányódik többé ide-oda. A gonoszok nem szorongatják, mint eddig, attól az idõtõl kezdve, hogy bírákat rendeltem népem, Izrael fölé. Megszabadítom minden ellenségétõl. Az Úr naggyá tesz, s házat épít neked az Úr. Ha aztán napjaid betelnek, és megtérsz atyáidhoz, megtartom utánad magvadból származó utódodat, és megszilárdítom királyságát. (Az házat épít nevemnek, én meg minden idõkre megszilárdítom királyi trónját.) Az atyja leszek, õ meg a fiam lesz. Ha eltévelyedik, az emberek módjára bottal fegyelmezem, s olyan csapásokkal, amelyek az emberek fiait érik. De irgalmamat nem vonom meg tõle, amint elõdödtõl megvontam. Nem, házad és királyságod örökre fennmarad színem elõtt, trónod örökre szilárd marad.”
<br/>&nbsp;&nbsp;&nbsp;&nbsp;
Nátán ezeket a szavakat és ezt az egész kinyilatkoztatást mind elmondta Dávidnak.
<br/>&nbsp;&nbsp;&nbsp;&nbsp;
Erre Dávid bement, leborult az Úr elõtt, és így szólt: „Ki vagyok én, ó, Uram, Istenem, s mi az én házam, hogy idáig vezettél? S ez még mind kevés volt a szemedben, ó, Uram, Istenem, mert még ígéreteket is tettél szolgád házának a távoli idõkre. (Ez az ember rendeltetése), ó, Uram, Istenem. Mit szólhat Dávid, amikor magad szemelted ki szolgádat, ó, Uram, Istenem. Szolgádért, jóakaratod szerint cselekedted és nyilatkoztattad ki ezeket a nagy dolgokat szolgádnak. Ezért, ó, Uram, Istenem, nagy vagy, nincs hozzád hasonló senki, és nincs más Isten, csak te, amint fülünkkel hallottuk. S hol van a földön még egy nép, amelyet hozzá lehetne mérni népedhez, Izraelhez? (Olyan nép), amelyért az Isten elment volna, hogy saját népéül megszerezze, és híressé tegye, nagy és félelmetes tetteket vigyen végbe, és népeket és isteneket ûzzön el népe elõl? Így örökre népeddé tetted népedet, Izraelt, s magad lettél, Uram, az Istene. Váltsd hát valóra ígéreted, amelyet szolgádnak és házának tettél, ó, Uram, Istenem, minden idõkre, és tégy úgy, amint mondtad!”
</b>
<p><span class="redsmall">VÁLASZOS ÉNEK</span>
<div align="right" class="red">Vö. Lk 1, 30-32; Zsolt 131, 11</div>
<br/><b><span class="red">V.</span>
Gábor angyal így szólt Máriához: íme, gyermeket fogansz, fiút szülsz, az Úristen neki adja atyjának, Dávidnak trónját, <span class="red">*</span> 
És uralkodni fog Jákob házán örökké.</b>
<br/><b><span class="red">F.</span>
Esküt tett az Úr Dávidnak, igaz esküt, nem vonja vissza: „Aki testedbõl származik, trónodra azt ültetem. <span class="red">*</span> 
És uralkodni fog Jákob házán örökké.</b>
<!--{END:OCR13PIc_CIT1}-->
<!--{BEGIN:OCR13PIc_CIT2}-->
<p>
<b>Szent Ágoston püspöknek <br/>
„A szentek eleve elrendelése” címû könyvébõl</b>
<div align="center" class="red">(Cap. 15, 30-31: PL 44, 981-983)</div>
<p>
<div align="center" class="redit">Jézus Krisztus test szerint Dávid ivadéka</div>
<b>
<p>&nbsp;&nbsp;&nbsp;&nbsp;
Az eleve elrendelés és kegyelem legragyogóbb bizonysága maga az Üdvözítõ, Õ a közvetítõ Isten és ember között: az ember Krisztus Jézus (1 Tim 2, 5). Hogy közvetítõ lehessen, vajon ezt Krisztusnak emberi természete a tettek vagy a hit megelõzõ érdemeivel szerezte meg? Kérem, feleljenek: az Atyával egylényegû Ige személyi egységébe felvett ember hogyan érdemelte ki, hogy Isten egyszülött Fia legyen? Miféle jótette elõzte ezt meg? Mit tett elõtte, mit hitt, mit ért el, hogy erre a kimondhatatlan méltóságra eljuthatott? Nemde azáltal kezdett létezni, hogy az Ige megteremtette, és magába felvette? Ez az ember nemde ezáltal lett Isten egyszülött Fiává?
<br/>&nbsp;&nbsp;&nbsp;&nbsp;
Ismerjük fel tehát a Fõben, Krisztusban a kegyelemnek azt a forrását, ahonnan minden egyes tagja a saját mértéke szerint kapja a kegyelmet. Minden ember, mihelyt hinni kezd, azzal a kegyelemmel lesz krisztusivá, vagyis kereszténnyé, amely kegyelemmel az az ember kezdettõl fogva Krisztussá lett. Minden ember abból a Szentlélekbõl születik újjá, akinek erejébõl az az ember megszületett. Ugyanannak a Szentléleknek erejébõl kapjuk bûneink bocsánatát, akinek erejébõl annak az embernek semmi bûne sem volt. Isten kétségtelenül már elõre tudta, hogy ezeket meg fogja tenni. Ez tehát a szentek eleve elrendelése, ez Krisztusban, a legszentebben látszik legvilágosabban. Ki tagadhatná ezt az eleve elrendelést, ha helyesen értelmezi az igazság szavait? Hiszen magánál a dicsõség Uránál, az Isten Fiánál láttuk, hogy amennyiben emberré lett, az is eleve el volt rendelve.
<br/>&nbsp;&nbsp;&nbsp;&nbsp;
Elõre el volt tehát rendelve, hogy Jézus, akinek majd test szerint Dávid ivadékának kell lennie, a szentség Lelke szerint Isten hatalmas Fiának bizonyuljon (vö. Róm 1, 4), hiszen a Szentlélek erejébõl Szûz Máriától született. Isten Igéje olyan egyedülálló, kimondhatatlan módon emelte fel magához az embert, hogy valóságos és sajátos értelemben egyszerre mondjuk Krisztust Isten Fiának és ember fiának is. Ember fiának a felvett emberi természet miatt, és Isten Fiának, mert a felvevõ az Isten Egyszülöttje, nehogy a Háromság helyett négyes valóságot mondjunk.
<br/>&nbsp;&nbsp;&nbsp;&nbsp;
Elõre el volt tehát rendelve az emberi természetnek ez a nagy, fenséges és olyan magasra való felemelése, amelynél magasabbra már nem is juthatott volna. Hasonlóképpen nem volt már semmi más alacsonyabb, mint mi, emberek, ahová Isten leereszkedhetett volna, amikor felvette az emberi természetet testi gyengeségeinkkel együtt, a kereszthalált sem kivéve. Amint tehát elõre el volt rendelve, hogy az az egy ember a mi Fejünk legyen, ugyanúgy sokan eleve arra vagyunk rendelve, hogy az õ tagjai legyünk. Némuljon el itt most minden emberi érdem – hiszen Ádám vétke által ez mind elveszett –, és legyen korlátlan hatalmú az Isten kegyelme, amely Urunk, Jézus Krisztus, Isten egyetlen Fia és a mi egyetlen Urunk által mindent betölt. Mindaz pedig, aki felismeri, hogy a mi Fõnk kiváltságos születése az õ érdemeinek tulajdonítható, az lássa meg, hogy bennünk, tagjaiban is az õ megelõzõ érdemei szükségesek a többszöri újjászületéshez.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Gal 4, 4-5; Ef 2, 4; Róm 8, 3</div>
<br/><b><span class="red">V.</span>
Amikor elérkezett az idõk teljessége, az Isten elküldte a Fiát, aki Szûztõl született, és alávetette magát a törvénynek, <span class="red">*</span> 
Hogy kiváltson minket a törvény szolgaságából.</b>
<br/><b><span class="red">F.</span>
A végtelenül irgalmas Isten azzal mutatta meg nagy szeretetét irántunk, hogy elküldte tulajdon Fiát a bûnös testhez hasonló alakban. <span class="red">*</span> 
Hogy kiváltson minket a törvény szolgaságából.</b>
<!--{END:OCR13PIc_CIT2}-->

SZOMBAT
<!--{BEGIN:OCR13SOc_CIT1}-->
<p>
<b>Sámuel második könyvébõl</b>
<div align="right" class="red">11, 1-17. 26-27</div>
<div align="center" class="redit">Dávid bûne</div>
<b>
<p>&nbsp;&nbsp;&nbsp;&nbsp;
Az ammoniták ellen indított elsõ hadjárat után történt egy évre rá, abban az idõben, amikor a királyok hadba szoktak szállni. Dávid elküldte Joábot, és vele testõrségét és egész Izraelt. Lemészárolták az ammonitákat, és megostromolták Rabbát. Maga Dávid Jeruzsálemben maradt.
<br/>&nbsp;&nbsp;&nbsp;&nbsp;
Az egyik nap estefelé történt, hogy Dávid fölkelt fekvõhelyérõl, és fölment királyi palotája tetõteraszára. A tetõrõl meglátott egy asszonyt, amint épp fürdött. Nagyon szép asszony volt. Dávid elküldött, és értesüléseket szerzett az asszony felõl, így tájékoztatták: „Batseba az, Eliam lánya, a hetita Úrijának a felesége.” Erre Dávid elküldte embereit, és elhívatta. El is ment hozzá, és õ együtt hált vele, majd havi tisztulása közeledtekor hazament. Ám az asszony teherbe esett. Erre elküldött, és megüzente Dávidnak: „Állapotos vagyok.”
<br/>&nbsp;&nbsp;&nbsp;&nbsp;
Ekkor Dávid üzenetet küldött Joábnak: „Küldd nekem haza a hetita Úriját!” S Joáb elküldte Úriját Dávidhoz. Amikor Úrija elment Dávidhoz, Dávid érdeklõdött, hogy áll a dolog Joábbal, a csapatokkal és a hadakozással. Aztán azt mondta Dávid Úrijának: „Menj haza a házadba, és mosd meg a lábad.” Erre Úrija eltávozott a királyi palotából; megtisztelõ ajándékot vittek utána a király asztaláról. De Úrija a királyi palota kapuja elõtt, ura szolgái között tért nyugovóra, nem ment le házába.
<br/>&nbsp;&nbsp;&nbsp;&nbsp;
Amikor Dávidnak jelentették: „Úrija nem ment le a házába”, Dávid megkérdezte Úrijától: „Hát nem a csatából jöttél? Miért nem mész le a házadba?” Úrija így válaszolt Dávidnak: „A láda, valamint Izrael és Júda sátorban laknak, parancsnokom, Joáb és parancsnokom szolgái a puszta földön táboroznak. Hát akkor én hogy menjek le házamba enni, inni és asszonyommal hálni? Amint igaz, hogy az Úr él, és te élsz: ilyet nem teszek!” Erre Dávid azt mondta Úrijának: „Ma még maradj itt, holnap aztán elbocsátlak.” Úrija tehát Jeruzsálemben maradt azon a napon. Másnap Dávid meghívta, hogy egyék és igyék nála, és lerészegítette. De Úrija este kiment, és ura szolgáival tért nyugovóra, nem ment le a házába.
<br/>&nbsp;&nbsp;&nbsp;&nbsp;
Másnap reggel Dávid levelet írt Joábnak, és Úrijával vitette el. A levélben ezeket írta: „Állítsátok Úriját elõre, ahol leginkább tombol a harc. Aztán húzódjatok mögüle vissza, hogy eltalálják, és halálát lelje.” Így esett, hogy a város ostromakor Joáb olyan helyre állította, ahol – amint tudta – bátor harcosok álltak. Amikor aztán a városbeliek kitörtek, és Joábbal megütköztek, a népbõl, mármint Dávid emberei közül néhányan elestek. A hetita Úrija is halálát lelte.
<br/>&nbsp;&nbsp;&nbsp;&nbsp;
Amikor Úrija felesége hírét vette, hogy férje meghalt, elsiratta férjét. Amikor azonban letelt a gyász ideje, Dávid elküldött, és magához vette a házába, így felesége lett, és fiút szült neki. De az a tett, amit Dávid elkövetett, nem tetszett az Úrnak
</b>
<p><span class="redsmall">VÁLASZOS ÉNEK</span>
<div align="right" class="red"> 2 Sám 12, 9; Kiv 20, 2. 13. 14</div>
<br/><b><span class="red">V.</span>
Kard által elveszítetted a hetita Úriját, hogy feleségül vedd a feleségét. <span class="red">*</span> 
Miért vetetted hát meg az Úr szavát, s tettél olyat, ami gonosznak számít az Úr szemében?</b>
<br/><b><span class="red">F.</span>
Én vagyok az Úr, a te Istened, én hoztalak ki Egyiptom földjérõl. Ne ölj! Ne törj házasságot! <span class="red">*</span> 
Miért vetetted hát meg az Úr szavát, s tettél olyat, ami gonosznak számít az Úr szemében?</b>
<!--{END:OCR13SOc_CIT1}-->
<!--{BEGIN:OCR13SOc_CIT2}-->
<p>
<b>Jeruzsálemi Szent Cirill püspök hitmagyarázataiból</b>
<div align="center" class="red">(Cat. 1, 2-3. 5-6: PG 33, 371. 375-378)</div>
<p>
<div align="center" class="redit">Itt az alkalmas idõ, hogy megvalljuk bûneinket</div>
<b>
<p>&nbsp;&nbsp;&nbsp;&nbsp;
Ha valamelyiktek rabja a bûnnek, itt az ideje, hogy kész legyen újjászületni, Isten fogadott gyermekévé lenni azzal a nagylelkûséggel, amelyet a hit kíván. Hagyja ott az átkos szolgaságot, a bûnt, lépjen az Úr boldogító szolgálatába. Legyen méltóvá az örökségnek, a mennyei királyságnak az elnyerésére. Bûneitek bánkódó megvallásával vessétek le a csalóka kívánságokban megromlott régi embert, hogy felölthessétek az újat, aki megújul Teremtõje megismerése szerint. A hit által szerezzétek meg a Szentlélek foglalóját, hogy bebocsássanak titeket az örök hajlékba. Fogadjátok magatokba a misztikus pecsétet, hogy az Úr jóságosan rátok ismerjen. Csatlakozzatok Krisztusnak emberekbõl álló szent nyájához, hogy egykor majd jobbjára állhassatok, és elnyerjétek az örökségül nektek szánt életet.
<br/>&nbsp;&nbsp;&nbsp;&nbsp;
Akiknek lelkét ugyanis durva kéregként bûnök vonják be, azok bal kéz felõl lesznek, mert nem fogadták be Isten kegyelmét, amelyet Krisztustól kaptak volna az újjászületés fürdõjében. Nem a test újjászületésére utalok, hanem a léleknek a Szentlélekben történõ újjászületésére. A test szerint való születést szüléinknek köszönhetjük, a Lélek szerint való újjászületés viszont a hit által történik, hiszen a Lélek ott fúj, ahol akar (vö. Jn 3, 8). Ha ezzel méltóvá leszel, akkor majd meghallhatod: Jól van, te hûséges, derék szolga (Mt 25, 21), tudniillik, ha akkor olyan lesz a lelkiismereted, hogy az álnokságnak semmi szennye sem lesz rajta.
<br/>&nbsp;&nbsp;&nbsp;&nbsp;
Ha valaki a jelenlevõk közül úgy gondolná, hogy próbára teszi Isten kegyelmét, az saját magát csapja be, mert nem akarja elismerni Isten erejét. Õszinte és minden tettetés nélküli lélekkel jöjj ide, te, ember, hiszen Isten a szívek és vesék vizsgálója.
<br/>&nbsp;&nbsp;&nbsp;&nbsp;
Ez a mostani idõ a bûnök bánkódó megvallásának az ideje. Valld meg, amit szóval vagy cselekedettel, éjjel vagy nappal vétkeztél. Itt az alkalmas idõ, hogy megvalld bûneidet, itt az üdvösség napja, hogy magadba fogadd a mennyei kincset.
<br/>&nbsp;&nbsp;&nbsp;&nbsp;
Vesd ki a lelkedból, ami nem odavaló, hogy bõségesebben kapj kegyelmet. Mert a bûnök megbocsátását megkapja ugyan mindenki egyformán, de a Szentlélek közlése már az egyes ember hitének a mértéke szerint történik. Ha kevéssé feszíted meg erõidet, keveset kapsz, ha viszont sokat fáradozol, nagy lesz jutalmad. A magad érdekében futsz, a magad hasznáról van szó.
<br/>&nbsp;&nbsp;&nbsp;&nbsp;
Ha pedig neheztelsz valakire, bocsáss meg neki. Hiszen azért jössz ide, hogy bûnbocsánatot nyerj: szükséges tehát, hogy elõbb te is megbocsáss az ellened vétkezõknek.
</b>
<p><span class="redsmall">VÁLASZOS ÉNEK</span> 
<div align="right" class="red">Péld 28, 13; 1 Jn 1,9</div>
<br/><b><span class="red">V.</span>
Nincs sikere annak, aki titkolja a bûnét, <span class="red">*</span> 
De irgalomra lel, aki bevallja, és kerüli.</b>
<br/><b><span class="red">F.</span>
Ha megvalljuk bûneinket, akkor, mivel jó és igazságos, Isten megbocsátja bûneinket. <span class="red">*</span> 
De irgalomra lel, aki bevallja, és kerüli.</b>
<!--{END:OCR13SOc_CIT2}-->
</body>
</html>
