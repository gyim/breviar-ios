<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 20. HÉT</title>
</head>
<body>

<center><b> ÉVKÖZI IDÕ</b>
<p><b>20. HÉT</b></center>
<center><p>OLVASMÁNYOS IMAÓRA</center>

VASÁRNAP
<!--{BEGIN:OCR20NEc_CIT1}-->
<p>
<b>Izajás próféta könyvébõl</b>
<div align="right" class="red">6, 1-13</div>
<div align="center" class="redit">Izajás próféta, meghívása</div>
<b>
<p>&nbsp;&nbsp;&nbsp;&nbsp;
Abban az esztendõben, amikor meghalt Uzija király, láttam az Urat. Magas és fönséges királyi széken ült, és uszálya betöltötte a templomot. Szeráfok lebegtek fölötte: mindegyiknek hat-hat szárnya volt. Kettõvel befödték arcukat, kettõvel befödték lábukat, s kettõvel lebegtek. És harsány hangon mondogatták egymásnak: „Szent, szent, szent a Seregek Ura, dicsõsége betölti az egész földet!”
<br/>&nbsp;&nbsp;&nbsp;&nbsp;
Még a küszöbök alapjai is megrendültek harsány hangjuktól, és a templom tele lett füsttel. Erre így szóltam: „Jaj nekem, végem van, mert tisztátalan ajkú ember vagyok, és tisztátalan ajkú nép között élek, mégis szememmel láttam a Királyt, a Seregek Urát.”
<br/>&nbsp;&nbsp;&nbsp;&nbsp;
Akkor az egyik szeráf odarepült hozzám, a kezében izzó parazsat tartott, amelyet csípõvassal az oltárról vett. Megérintette vele az ajkamat és így szólt: „Nos, azáltal, hogy ez megérintette ajkadat, eltûnt gonoszságod és bocsánatot nyert a bûnöd.”
<br/>&nbsp;&nbsp;&nbsp;&nbsp;
Aztán hallottam az Úr szavát, amint így szólt: „Kit küldjek el? Ki megy el nekünk?” Így válaszoltam: „Itt vagyok, engem küldj el!” Erre így szólt: „Menj, mondd meg ennek a népnek: »Hallván halljatok, de ne értsetek, látván lássatok, de ne fogjátok föl.« Tedd érzéketlenné e nép szívét, süketté a fülét, és kösd be a szemét, hogy ne lásson a szemével, ne halljon a fülével és ne értsen a szívével, s így ne térjen meg és ne gyógyuljon meg.”
<br/>&nbsp;&nbsp;&nbsp;&nbsp;
Erre megkérdeztem: „Meddig tart ez, Uram?” Így válaszolt: „Míg a városok el nem pusztulnak, s lakók nélkül nem maradnak, a házak meg emberek nélkül; míg a szántóföldek pusztává nem lesznek, s az Úr messzire nem ûzi az embereket. Akkor majd nagy pusztulás lesz az országban: De ha egy tizednyi megmarad a népbõl, az úgy pusztul el, mint a terebint, amelyet ha levágnak, csak törzsöke marad, ám a megmaradt törzsök szent mag.”
</b>
<p><span class="redsmall">VÁLASZOS ÉNEK</span>
<div align="right" class="red">Jel 4, 8; Iz 6, 3</div>
<br/><b><span class="red">V.</span>
Szent, szent, szent az Úr, a mindenható Isten, aki volt, van és aki eljõ! <span class="red">*</span> 
Dicsõsége betölti az egész földet.</b>
<br/><b><span class="red">F.</span>
A szeráfok harsány hangon mondogatták egymásnak: Szent, szent, szent a Seregek Ura, Istene. <span class="red">*</span> 
Dicsõsége betölti az egész földet.</b>
<!--{END:OCR20NEc_CIT1}-->
<!--{BEGIN:OCR20NEc_CIT2}-->
<p>
<b> Aranyszájú Szent János püspöknek a Máté-evangéliumról mondott szentbeszédeibõl</b>
<div align="center" class="red">(Hom. 15, 6. 7: PG 57, 231-232)</div>
<p>
<div align="center" class="redit"> A föld sója és a világ világossága</div>
<b>
<p>&nbsp;&nbsp;&nbsp;&nbsp;
Ti vagytok a föld sója (Mt 5, 13). Hiszen – mondja Jézus – nemcsak életetek tartamára, hanem az egész világra vonatkoztatva intézem hozzátok e szavaimat. Mert nemcsak két városba, vagy tízbe vagy húszba küldelek titeket, nem is csak egyetlen néphez küldelek, mint a prófétákat, hanem a szárazföldre és a tengerre, azaz az egész világra, amely nagyon is nyomorúságos állapotban van. Amikor ugyanis azt mondta: ti vagytok a föld sója, ezzel azt is jelezte, hogy megromlott az egész emberiség, tönkretették a bûnei. Ezért azután éppen azokat az erényeket sürgeti náluk, amelyek leginkább szükségesek és hasznosak azoknak, akik sok emberrel törõdnek. Mert aki szelíd, szerény, irgalmas szívû és kötelességtudó, az nem rejti el a jócselekedeteit csak önmaga számára, hanem mint éltetõ forrásokat mások javára is igyekszik kiárasztani. Ugyanígy aki tiszta szívû és a békéért fáradozik, és aki az igazságot keresi, az a saját életét a közösség javára áldozza fel.
<br/>&nbsp;&nbsp;&nbsp;&nbsp;
Nos tehát, mondja Jézus, ne gondoljátok, hogy csak itt-ott elõadódó erõfeszítésre szólít a hivatásotok, és nem is csak valamilyen csekélységre akar indítani az, hogy ti vagytok a föld sója. Hanem mire? Vajon a megromlott lelkeket majd nekik kell megtisztítaniuk? Semmiképpen! Mert ami egyszer már megromlott, azt nem lehet megint romlatlanná tenni azzal, hogy sóval hintjük be. Természetesen nem is ezt tették. Az lett a feladatuk, hogy sóval hintsék be azokat, akik elõbb már új életre születtek, akik már megszabadultak a bûnös rothadás bûzétõl, és akiket rájuk bízott. Ezeket õrizték meg abban az új életben, amelyet magától az Úrtól kaptak. Mert Krisztus mûve volt, hogy megszabadultak a lelkek a vétkek rothadásától; hogy pedig abba többé vissza ne essenek, ahhoz szükséges már az õ odaadó munkálkodásuk és erõfeszítésük.
<br/>&nbsp;&nbsp;&nbsp;&nbsp;
Íme, Krisztus fokozatosan vezeti rá õket annak felismerésére, hogy õk kiválóbbak a prófétáknál, hiszen nemcsak Palesztina, hanem az egész földkerekség tanítómestereinek nevezi õket. Ezért ne csodálkozzatok, mondja, ha a többieket mellõzve csak nektek beszélek, és ilyen nagy veszedelmekbe viszlek bele titeket. Gondoljátok meg tehát, hogy mennyi városba, mennyi néphez és nemzethez akarlak küldeni titeket vezetõknek. Ezért hát nemcsak azt akarom, hogy ti magatok legyetek bölcsek, hanem hogy másokat is azzá tegyetek. Mert ha nem lesztek bölcsek, akkor saját magatokért sem tudtok majd helytállni.
<br/>&nbsp;&nbsp;&nbsp;&nbsp;
Hiszen akik megromlottak, azok a ti segítségetekkel megújulhatnak, de ha ti megromlotok, akkor másokat is majd magatokkal sodortok a pusztulásba. Tehát minél fontosabb dolgot bízok rátok, annál nagyobb buzgóságra lesz majd szükségetek. Ezért fûzi hozzá: Ha a só ízét veszti, ugyan mivel sózzák meg? Nem való egyébre, mint hogy kidobják, és az emberek eltapossák. (Mt 5, 13).
<br/>&nbsp;&nbsp;&nbsp;&nbsp;
Hogy pedig ne féljenek majd a nyilvánosság elé lépni azok, akik ezt a jövendölést halljak: gyaláznak és üldöznek benneteket és minden rosszat rátok fognak (Mt 5, 11), kijelenti: „Ha ezeket nem fogadjátok majd készségesen, akkor hiába lettetek választottak. A szidalmak szükségképpen bekövetkeznek, de nektek ezek semmit sem ártanak, hanem csak azt igazolják, hogy milyen állhatatosak vagytok. De ha ezektõl megijedtek és nem lesz meg ez a hozzátok illõ állhatatosságtok, akkor sokkal nagyobb szenvedéseket kell majd elviselnetek: mindenütt rossz híretek lesz majd, és mindenki meg fog vetni benneteket. Ezt jelenti az, hogy az emberek eltapossák.
<br/>&nbsp;&nbsp;&nbsp;&nbsp;
Azután egy másik, még mélyebb értelmû hasonlattal áll elõ: Ti vagytok a világ világossága (Mt 5, 14). Újra így: a világé, nem pedig csak egyetlen nemzeté vagy akár húsz városé, hanem az egész földkerekségé. Mégpedig értelmet fénnyel elárasztó világosság, amely a napsugárnál sokkalta nemesebb, mint ahogyan lélek szerint értendõ a só is. Elõször só, azután világosság, hogy megértsd, mekkora nyereség származik ezekbõl a nagyon találó szavakból és milyen haszon ebbõl a komoly tanításból. Mert összetart ez és nem enged szétfolyni, az irányítása alatt állókat pedig arra készteti, hogy az erényre szegezzék tekintetüket. A hegyen épült várost nem lehet elrejteni. S ha világosságot gyújtanak, nem rejtik a véka alá (Mt 5, 14). Ezekkel a szavakkal is sürgeti a megkívánt életmódot arra nevelve õket, hogy szüntelenül buzgók legyenek, mint akiket mindenki figyel, hiszen az egész világ nézõtere elõtt vívják a küzdelmüket.
</b>
<p><span class="redsmall">VÁLASZOS ÉNEK</span>
<div align="right" class="red">ApCsel 1, 8; Mt 5, 16</div>
<br/><b><span class="red">V.</span>
Leszáll rátok a Szentlélek, erõ tölt el benneteket, <span class="red">*</span> 
És tanúim lesztek egészen a föld végsõ határáig.</b>
<br/><b><span class="red">F.</span>
Világosságotok világítson az embereknek, hogy jótetteiteket látva dicsõítsék mennyei Atyátokat. <span class="red">*</span> 
És tanúim lesztek egészen a föld végsõ határáig.</b>
<!--{END:OCR20NEc_CIT2}-->

HÉTFÕ
<!--{BEGIN:OCR20POc_CIT1}-->
<p>
<b>Izajás próféta könyvébõl</b>
<div align="right" class="red">3, 1-15</div>
<div align="center" class="redit">Feddõ szavak Jeruzsálem ellen</div>
<b>
<p>&nbsp;&nbsp;&nbsp;&nbsp;
Az Úr, a Seregek Ura megvon Jeruzsálemtõl és Júdától minden támaszt. Elveszi tõle a kenyeret és a vizet,a hõst és a harcost, a bírót és a prófétát, a jóst és a vént, a vezért és a nemes embert, a tanácsadót, a jövendõmondót és a varázsláshoz értõt. „És gyermekeket adok nekik fejedelmül, fiúkat, hogy azok uralkodjanak rajtuk.”
<br/>&nbsp;&nbsp;&nbsp;&nbsp;
Az egyik ember a másik ellen támad a népben, ki-ki az embertársa ellen. A gyermek az öreg ellen háborog, s az alacsony sorsú a magas állású ellen, úgyhogy lesz, aki megragadja testvérét, atyja házából való rokonát és azt mondja neki: „Neked van még ruhád, légy a fejedelmünk, ez a romhalmaz kerüljön a kezed alá.”
<br/>&nbsp;&nbsp;&nbsp;&nbsp;
Ám az így felel majd neki azon a napon: „Nem lehetek én orvosotok, hiszen az én házamban sincs sem kenyér, sem ruha. Ne tegyetek engem a nép fejedelmévé!” Igen, Jeruzsálem rombadõl, és Júda összeomlik. Mert szavaik és tetteik az Úr bántására vannak, az õ fölségének sértésére.
<br/>&nbsp;&nbsp;&nbsp;&nbsp;
Arcuk kevélysége ellenük vádaskodik, úgy dicsekszenek vétkeikkel, mint Szodoma népe. Jaj nekik, mert nem is rejtegetik gonoszságukat, maguk idézik elõ romlásukat. Mondjátok nekik: „Boldog az igaz ember, mert élvezi majd tettei gyümölcsét. De jaj a gonosznak! Rosszul fog járni, mert tettei szerint fizetnek meg neki.” Én népem! Gyermekek zsarnokoskodnak rajta, asszonyok uralkodnak fölötte. Én népem! Fejedelmeid félrevezetnek, és összekuszálják az utat, amelyen jársz.
<br/>&nbsp;&nbsp;&nbsp;&nbsp;
Az Úr feláll bírói székébõl, feláll, hogy ítélkezzék népén. Az Úr ítéletre hívja népe véneit és fejedelmeit: „Ti legeltétek le a szõlõt és házaitokban szegényektõl rablott holmit rejtegettek. Mi jogon zúzzátok össze népemet, és töritek pozdorjává a szegények arcát?” Ezt mondja az Úr, a Seregek Ura.
</b>
<p><span class="redsmall">VÁLASZOS ÉNEK</span>
<div align="right" class="red">Iz 3, 10. 11. 13</div>
<br/><b><span class="red">V.</span>
Mondjátok az igazaknak: Boldog az igaz ember, mert élvezi majd tettei gyümölcsét. <span class="red">*</span> 
Jaj a gonosznak! Rosszul fog járni, mert tettei szerint fizetnek meg neki.</b>
<br/><b><span class="red">F.</span>
Az Úr feláll bírói székébõl, feláll, hogy ítélkezzék. <span class="red">*</span> 
Jaj a gonosznak! Rosszul fog járni, mert tettei szerint fizetnek meg neki.</b>
<!--{END:OCR20POc_CIT1}-->
<!--{BEGIN:OCR20POc_CIT2}-->
<p>
<b> Nagy Szent Gergely pápa Jób könyvéhez írt „Erkölcsi magyarázatok” címû mûvébõl</b>
<div align="center" class="red">(Lib. 3, 39-40: PL 75, 619-620)</div>
<p>
<div align="center" class="redit">Kívül harcok, belül félelem</div>
<b>
<p>&nbsp;&nbsp;&nbsp;&nbsp;
Amikor Isten szent embereit megpróbáltatások és támadások érik, õk egyesekkel keményen bánnak, másokat ugyanakkor meggyõzni iparkodnak, egyesekkel szemben a türelem pajzsát használják, másokra viszont az igaz tanítás intelmeivel, mint nyilakkal támadnak. A harcnak mind e két fajtáját az erény csodálatos gyakorlottságával vívják, hiszen a közösségen belüli helytelenségre tapintattal mutatnak rá, a kívülrõl jövõ ellenség támadását pedig bátran elviselik; ezeket oktatással javítják, azokat pedig szívós ellenállással visszaszorítják. Megvetik ugyanis az ellenséget, annak támadását elszenvedik, viszont visszavezetik az üdvösségre a gyarló testvéreket, és velük együtt szenvednek. Azoknak ellenállnak, nehogy másokat is magukkal sodorjanak, ezek felé pedig aggódva fordulnak, nehogy õk meg teljesen elhagyják a helyes életmódot.
<br/>&nbsp;&nbsp;&nbsp;&nbsp;
Lássuk most Isten táborának nagy harcosát, Pál apostolt, miképpen küzdött e két irányban, így vallott magáról: Kívül harcok, belül félelem (2 Kor 7, 5). Elõször felsorolja azokat a megpróbáltatásokat, amelyeket a külsõ ellenség miatt kellett elszenvednie: Veszélyben forogtam folyóvizeken, veszélyben rablók miatt, veszélyben népem körében, veszélyben a pogányok között: veszélyben a városokban, veszélyben a pusztaságban; veszélyben a tengeren, veszélyben az áltestvérek közt (2 Kor 11, 26). Mindjárt elmondja azonban azt is, hogy ebben a harcban milyen fegyverekkel támad az ellenségre. Fáradtam és gyötrõdtem, sokat virrasztottam, éheztem és szomjaztam, sõt koplaltam, fagyoskodtam és nem volt mit fölvennem (2 Kor 11, 28).
<br/>&nbsp;&nbsp;&nbsp;&nbsp;
De õ maga szóljon arról is, hogy ennyi harc közepette is milyen éber elszántsággal õrizte a tábort. A fentiekhez rögtön ezt fûzte hozza: A kívülrõl jövõ szenvedések mellett mindennapi zaklatásom: az összes egyházak rám nehezedõ gondja (vö. 2 Kor 11, 28). Így történt tehát: bátran bocsátkozott harcba, de ugyanakkor szíve nagy jóságában vállalkozott övéinek védelmére is. Elsorolja, hogy mik azok a rosszak, amiket elszenved, és utána mindjárt azt is, hogy milyen jótéteményekben részesül.
<br/>&nbsp;&nbsp;&nbsp;&nbsp;
Fontoljuk meg tehát, hogy milyen nagy küzdelem egy és ugyanazon idõben a kívülállóktól elviselni az ellenséges támadást, a közösségen belül pedig oltalmazni a gyönge lelkeket. A kívülállók bántalmazásait tûri: vérig korbácsolják, bilincsbe verik; a belül levõkért viszont aggódva gyötrõdik, mert attól tart, hogy e kínzások nem önmagának, hanem a tanítványoknak okoznak kárt. Ezért írja nekik: Nehogy valaki is megtántorodjék ezeknek a megpróbáltatásoknak közepette. Hiszen tudjátok, hogy ez a mi sorsunk (1 Tessz 3, 3). A saját szenvedésében is csak az kínozta, hogy ezzel esetleg mások bukására ad alkalmat: attól félt, hogy ha a tanítványok meglátják, mennyire összeverték a hitéért, akkor majd vonakodni fognak megvallani a hitüket.
<br/>&nbsp;&nbsp;&nbsp;&nbsp;
Mekkora szeretet van ebben a szívben! Semmibe se veszi, hogy õ maga szenved, és az a gondja, hátha egyik-másik helytelen gondolkodású tanítványának lelke kárt szenved. A testét borító sebekkel nem törõdik, viszont annál odaadóbban gyógyítja a mások szívsebeit. Hiszen az a szokása az igazaknak, hogy ha rájuk szakadnak is a bajok és gyötrelmek, mégsem szûnnek meg a mások javával törõdni, és amikor gonosz bánásmódtól szenvednek, másoknak már elõre megadják a szükséges eligazítást. Halálra váltan is nagy orvosok õk. Tátongó sebektõl szenvednek, és mégis gyógyszereket visznek másoknak.
</b>
<p><span class="redsmall">VÁLASZOS ÉNEK</span>
<div align="right" class="red">vö. Jób 13, 20-21; Jer 10, 24</div>
<br/><b><span class="red">V.</span>
Ne taszíts el engem színed elõl, Uram; vedd le rólam a kezedet, <span class="red">*</span> 
Ne kelljen elõtted félelemben élnem!</b>
<br/><b><span class="red">F.</span>
Fenyíts meg minket, Uram, de csak mértékkel, nehogy haragodban megsemmisíts! <span class="red">*</span> 
Ne kelljen elõtted félelemben élnem!</b>
<!--{END:OCR20POc_CIT2}-->

KEDD
<!--{BEGIN:OCR20UTc_CIT1}-->
<p>
<b>Izajás próféta könyvébõl</b>
<div align="right" class="red">7, 1-17</div>
<div align="center" class="redit">Háború idején jövendölés az Emmánuelrõl</div>
<b>
<p>&nbsp;&nbsp;&nbsp;&nbsp;
Júda királyának, Acháznak uralkodása idején, aki Jotamnak, Uzija fiának volt a fia, felvonult Jeruzsálem ellen Arám királya, Razon és Remaliahu fia, Pekach, Izraelnek a királya, hogy ostrom alá fogják, de nem tudták bevenni.
<br/>&nbsp;&nbsp;&nbsp;&nbsp;
Hírül vitték ezt Dávid házának s jelentették: „Arám már Efraimban táborozik.” Erre úgy megremegett a király szíve és népének a szíve, mint ahogy megremegnek az erdõ fái a széltõl. De az Úr azt mondta Izajásnak: „Menj el Acházhoz fiaddal, Seár Jasubbal együtt. Ott találkozhatsz vele a Felsõ-tó vízvezetékének a végénél, a Kalló-mezõre vezetõ úton. És ezt mondd majd neki:
<br/>&nbsp;&nbsp;&nbsp;&nbsp;
»Vigyázz, õrizd meg nyugalmadat és ne félj! Ne remegjen a szíved ennek a két fadarabnak füstölgõ zsarátnokától, és attól, hogy Arám, Efraim és Remaljahu fia elvesztésedre szövetkeztek, mondván: Vonuljunk fel Júda ellen, hadd reszkessen, aztán ragadjuk magunkhoz, és tegyük meg Tabeel fiát királyává.« Ezt mondja az Úr: Nem következik ez be és nem így lesz, hanem Damaszkusz csak Arám fõvárosa marad, Razon meg Damaszkusz feje. Szamaria csak Efraim fõvárosa marad, Remaljahu fia meg Szamaria feje. Még hat vagy öt esztendõ, és Efraimot úgy szétszórják, hogy nem lesz többé nép. Bizony, ha nem tartotok ki mellettem, nem maradhattok fenn.”
<br/>&nbsp;&nbsp;&nbsp;&nbsp;
Az Úr újra szólt Acházhoz. Azt mondta: „Kérj magadnak jelet az Úrtól, a te Istenedtõl, akár az alvilág mélységeibõl, akár felülrõl a magasból.” De Acház így válaszolt: „Nem kérek jelet, nem kísértem az Urat.”
<br/>&nbsp;&nbsp;&nbsp;&nbsp;
Erre a próféta azt mondta: „Halljátok hát, Dávid
háza! Nem elég nektek, hogy próbára teszitek az emberek türelmét, még az én Istenem türelmét is próbára teszitek? Ezért az Úr maga ad nektek jelet: Íme, a szûz fogan, fiút szül, és Emmánuelnek nevezi el. Aludttej és méz lesz a tápláléka, míg meg nem tanulja elvetni, ami gonosz, és a jót választani. Mert mielõtt ez a gyermek még megtanulná, hogy ami gonosz, azt elvesse, és a jót válassza, pusztává lesz az az ország, amelynek két királya most rettegésben tart. Rád, népedre és atyád házára olyan napokat hoz majd az Úr, amilyenek nem voltak, amióta Efraim elszakadt Júdától, csak Asszíria királya idején.”
</b>
<p><span class="redsmall">VÁLASZOS ÉNEK</span>
<div align="right" class="red">Iz 7, 14; 8, 10; Lk 1, 30, 31.</div>
<br/><b><span class="red">V.</span>
Íme, a szûz fogan, és fiút szül. <span class="red">*</span> 
Emmánuelnek nevezik el, mert velünk az Isten.</b>
<br/><b><span class="red">F.</span>
Ne félj, Mária! Gyermeket fogansz, és fiút szülsz. <span class="red">*</span> 
Emmánuelnek nevezik el, mert velünk az Isten.</b>
<!--{END:OCR20UTc_CIT1}-->
<!--{BEGIN:OCR20UTc_CIT2}-->
<p>
<b>Szent Bernát apátnak 
<br/>a Szûzanya dicséretére mondott homíliáiból</b>
<div align="center" class="red">(Hom. 2, 1-2. 4: Opera omnia, Edit. Cisterc. 4 (1966), 21-23)</div>
<p>
<div align="center" class="redit">A Magasságbeli elõkészítette, az atyák elõre jelezték</div>
<b>
<p>&nbsp;&nbsp;&nbsp;&nbsp;
Istenhez csak olyan születés illett, hogy Szûztõl szülessék: a Szûzhöz pedig az illett, hogy ha szült, csak Istent szüljön. Ezért az emberek Alkotójának, miután elhatározta, hogy embertõl születve emberré legyen, ilyen édesanyát kellett kiválasztania, sõt ilyent kellett alkotnia, akit eleve magához méltónak ismert, és tetszése szerint valónak tartott.
<br/>&nbsp;&nbsp;&nbsp;&nbsp;
Ezért akarta, hogy szûz és szeplõtelen legyen az, akitõl õ is majd szeplõtelenül születik, hogy lemossa mindenkinek a bûnét.
<br/>&nbsp;&nbsp;&nbsp;&nbsp;
Azt akarta, hogy édesanyja alázatos legyen, hiszen õ maga szelíd és alázatos szívû volt, mert ezeknek a mindenki számára annyira szükséges és az üdvösséget biztosító erényeknek a példaképét akarta maga is bemutatni, így lett anyává a Szûz annak az akaratából, aki elõzõleg már azt sugallta neki, hogy vállalja a szüzességet, és már elõre érdemül számította be neki az alázatosságot.
<br/>&nbsp;&nbsp;&nbsp;&nbsp;
Különben amikor arra sor került, hogyan mondhatta volna õt az angyal kegyelemmel teljesnek, ha lett volna benne bármi, akár a legparányibb érték is, ami nem a kegyelembõl származott? Tehát hogy szent legyen testében az, akinek a Legszentebbet kellett fogannia és szülnie, megkapta a szüzesség ajándékát és lelkébe fogadta az alázatosságét is, hogy ilyen legyen.
<br/>&nbsp;&nbsp;&nbsp;&nbsp;
Ezek az erények gyöngyként ékesítették a királyi Szüzet, és tündöklésükkel beragyogták lelkét és testét egyaránt. Ékességében és szépségében tündökölt az égiek elõtt is. Így vonta magára tekintetüket, sõt a Király elõtt is kedves volt, ezért küldte el hozzá égi hírnökét.
<br/>&nbsp;&nbsp;&nbsp;&nbsp;
Azt olvassuk: Angyal küldetett a Szûzhöz (Lk 1, 26). Szûz volt testében, szûz volt lelkében: szûz volt, mert ezt ígérte; szûz volt, mint az Apostol írja, lélekben és testben szent. Ezt pedig ne tartsuk véletlennek vagy meglepõ újdonságnak, hiszen a Magasságbeli õt öröktõl fogva ilyennek választotta ki, és elõre látta, elõkészítette a maga számára és megõrizte angyalai által. Ilyennek jelezték elõre az atyák, így hirdették a próféták.
</b>
<p><span class="redsmall">VÁLASZOS ÉNEK</span>
<div align="right" class="red">Lk 1, 35; Zsolt 44,11. 12</div>
<br/><b><span class="red">V.</span>
A Szentlélek száll rád, Mária, s a Magasságbeli ereje borít be árnyékával. <span class="red">*</span> 
Ezért a születendõ Szentet is az Isten Fiának fogják hívni.</b>
<br/><b><span class="red">F.</span>
Hallgass rám, leányom, és figyelj, hajlítsd füledet szavamra, elbûvölte a királyt szépséged. <span class="red">*</span> 
Ezért a születendõ Szentet is az Isten Fiának fogják hívni.</b>
<!--{END:OCR20UTc_CIT2}-->

SZERDA
<!--{BEGIN:OCR20STRc_CIT1}-->
<p>
<b>Izajás próféta könyvébõl</b>
<div align="right" class="red">9, 8 – 10, 4</div>
<div align="center" class="redit">Isten haragja Izrael országa ellen</div>
<b>
<p>&nbsp;&nbsp;&nbsp;&nbsp;
Az Úr kimondta Jákobra a szót, és az utol is érte Izraelt: Efraim egész népe és Szamaria minden lakója megérti. Gõgjükben és szívük kevélységében így beszéltek: „A téglaépületek leomlottak, majd kockakövekbõl építjük fel újra. A vadfügefákat kivágták, majd cédrusfákat ültetünk helyükbe.” Ám az Úr felvonultatja e nép ellen az ellenségeit, ellenfeleit fölkelésre szítja; kelet felõl Arámot, nyugat felõl a filiszteusokat, és teli szájjal felfalják Izraelt. De ezzel még nem csillapult le a haragja, keze továbbra is ki van nyújtva.
<br/>&nbsp;&nbsp;&nbsp;&nbsp;
De a nép nem tért meg ahhoz, aki lesújtott rá, és nem kereste a Seregek Urát. Ezért az Úr levágta Izraelrõl egy nap a fejet és a farkot, a pálmaágat és a nádszálat. Az elõkelõk és a tekintélyesek – ezek a fej, a hamis próféták meg a farok. E nép vezetõi tévútra tértek, s akiket vezettek, eltévelyedtek. Ezért nem fogja kímélni az Úr az ifjakat, s nem könyörül meg az árvákon és özvegyeken. Mert valamennyi istentelen és gonosz, és minden száj ostobaságot beszél. De ezzel még nem csillapult le a haragja, keze továbbra is ki van nyújtva.
<br/>&nbsp;&nbsp;&nbsp;&nbsp;
Mert az istentelenség lángra kapott, mint a tûz, megemészti a bogáncsot és a gazt, felgyújtja a sûrû erdõt, úgyhogy magasra csap fel a füstje. A Seregek Urának haragjától lángba borul a föld, és a nép a tûz martaléka lesz. Senki sem kíméli embertársát, mindenki a másik ember húsát eszi. Jobbról szel, de éhen marad, balról harap, mégse lakik jól. Manassze Efraimot falja, Efraim Manasszet, aztán mindketten Júdának esnek. De ezzel még nem csillapult le a haragja, keze továbbra is ki van nyújtva.
<br/>&nbsp;&nbsp;&nbsp;&nbsp;
Jaj azoknak, akik gonosz törvényeket hoznak, s aláírják az elnyomó rendeletet. Akik nem szolgáltatnak igazságot az elnyomottaknak, s megfosztják jogaitól népem szegényeit. Akik kizsákmányolják az özvegyet, és megrabolják az árvát. Mitévõk lesztek majd a látogatás napján, s a vihar idején, amely távolról közeleg? Kihez menekültök majd segítségért, és hol hagyjátok gazdagságtokat? Nem marad más, csak a foglyok közé esni, és a megöltek közé hullani. De ezzel még nem csillapult le a haragja, keze továbbra is ki van nyújtva.
</b>
<p><span class="redsmall">VÁLASZOS ÉNEK</span>
<div align="right" class="red">Siral 2, 1</div>
<br/><b><span class="red">V.</span>
Ó, mekkora sötétséget borított az Úr haragjában Sion leányára! <span class="red">*</span> 
Az égbõl a földre vetette Izrael dicsõségét.</b>
<br/><b><span class="red">F.</span>
Nem emlékezett lába zsámolyára haragjának napján. <span class="red">*</span> 
Az égbõl a földre vetette Izrael dicsõségét.</b>
<!--{END:OCR20STRc_CIT1}-->
<!--{BEGIN:OCR20STRc_CIT2}-->
<p>
<b>Szent Ágoston püspök beszédeibõl</b>
<div align="center" class="red">(Sermo Caillau-Saint-Yves 2, 92: PLS 2, 441-442)</div>
<p>
<div align="center" class="redit">Aki mindvégig kitart, az üdvözül</div>
<b>
<p>&nbsp;&nbsp;&nbsp;&nbsp;
Valahányszor bármiféle szorongatást vagy nyomorúságot szenvedünk, ezek a mi számunkra intelmek és ugyanakkor okulásunkra is vannak. Mert maga a Szentírás sem ígér itt nekünk békességet, biztonságot és nyugalmat, sõt ellenkezõleg: szorongattatásokról, üldöztetésekrõl és botrányokról is tesz említést az evangélium, de aki mindvégig kitart, az üdvözül (Mt 24, 13). Kérdezhetnénk, hogy valamikor is mi volt a jó ebben a földi életben, kezdve az elsõ embertõl, akitõl a halált örököltük, aki miatt az õsi bûn átka szállt ránk, amelytõl Krisztus Urunk szabadított meg minket?
<br/>&nbsp;&nbsp;&nbsp;&nbsp;
Tehát nem szabad zúgolódnunk, testvérek, mint néhányan zúgolódtak, ahogyan említi az Apostol, és ezért kígyók pusztították el õket (1 Kor 10, 9). Ugyan mi is lenne az az egészen különös megpróbáltatás, amelyet most az emberiség elszenved, és atyáink el ne szenvedték volna? Vagy amikor mi szenvedünk, gondolunk-e arra, hogy õk is ugyanúgy szenvedtek? És találsz majd olyan embereket is, akik a saját koruk ellen zúgolódnak, és azt mondogatják, hogy atyáink kora volt a jó. Mi történnék akkor, ha visszajöhetne atyáink korszaka, nemde õk akkor is zúgolódnának? Azért gondolod, hogy jók voltak azok az elmúlt idõk, mert azok nem a te korod, és ezért tartod õket jónak.
<br/>&nbsp;&nbsp;&nbsp;&nbsp;
Ha már megszabadultál az õsi bûn átkától, ha már hiszel Isten Fiában, és ha már eljutottál a Szentírás ismeretére és jártas is vagy benne, akkor csodálkozom, ha úgy gondolod, hogy Ádám boldog idõket látott. A te szüleid is Ádám örökségét hordozták. Arról az Ádámról mondom ezt, akirõl így beszél a Szentírás: Arcod verítékével eszed kenyeredet és majd mûveled azt a földet, amelybõl lettél, az pedig tövist és bojtorjánt terem számodra (Ter 3, 19). Ádám ezt érdemelte, ezt nyerte el, Isten igazságos ítélete folytán erre a sorsra jutott. Ezek után hogyan gondolhatod azt, hogy az elmúlt idõk jobbak lettek volna, mint a tied? Az elsõ Ádámtól egészen a mai emberig munka, veríték, tövis és bojtorján az ember osztályrésze. Hát elfelejtetted a vízözön tragédiáját? Elfelejtetted talán az éhség és a háborúk gyötrelmes idõszakait? Ezeket azért is írták le, hogy mi se zúgolódjunk Isten ellen a jelen élet viszontagságai között.
<br/>&nbsp;&nbsp;&nbsp;&nbsp;
Tehát bizony rettenetes idõk voltak azok. Nemde mindnyájan megrendülünk, ha ezeket halljuk vagy olvassuk? Tehát minden okunk megvan arra, hogy inkább örvendezve adjunk hálát, és ne zúgolódjunk a mi életünk idején történt események miatt.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 76, 6-7. 3; vö. 11. 10</div>
<br/><b><span class="red">V.</span>
Emlékezem a régi napokról, gondolkodom a rég letûnt esztendõkrõl. Egész éjjel elmélkedik szívem, <span class="red">*</span> 
És így szólok: Könyörülj rajtam, Istenem!</b>
<br/><b><span class="red">F.</span>
Keresem az Urat a szorongatás napján, egész éjjel felé tárom kezemet. <span class="red">*</span> 
És így szólok: Könyörülj rajtam, Istenem!</b>
<!--{END:OCR20STRc_CIT2}-->

CSÜTÖRTÖK
<!--{BEGIN:OCR20STVc_CIT1}-->
<p>
<b>Izajás próféta könyvébõl</b>
<div align="right" class="red">11, 1-16</div>
<div align="center" class="redit">Izaj törzsöke. A választott nép maradékának visszatérése</div>
<b>
<p>&nbsp;&nbsp;&nbsp;&nbsp;
Ezt mondja az Úr: „Vesszõ kél majd Izáj törzsökébõl, és hajtás sarjad gyökerébõl. Az Úr Lelke nyugszik rajta, a bölcsesség és az értelem lelke; a tanács és az erõsség lelke; a tudás és a jámborság lelke, s eltölti õt az Úr félelmének lelke.
<br/>&nbsp;&nbsp;&nbsp;&nbsp;
Nem aszerint ítél majd, amit a szem lát, s nem aszerint ítélkezik, amit a fül hall, hanem igazságot szolgáltat az alacsony sorúaknak, és méltányos ítéletet hoz a föld szegényeinek. Szája vesszejével megveti az erõszakost, s ajka leheletével megöli a gonoszt. Az igazságosság lesz derekán az öv, s a hûség csípõjén a kötõ.
<br/>&nbsp;&nbsp;&nbsp;&nbsp;
Akkor majd együtt lakik a farkas a báránnyal, és a párduc együtt tanyázik a gödölyével. Együtt legelészik majd a borjú s az oroszlán, egy kis gyerek is elterelgetheti õket. Barátságban él a tehén a medvével, a kicsinyeik is együtt pihennek; és szalmát eszik az oroszlán, akárcsak az ökör. A csecsemõ nyugodtan játszadozhat a viperafészeknél, s az áspiskígyó üregébe is bedughatja a kezét az anyatejtõl elválasztott kisgyerek. Sehol nem ártanak, s nem pusztítanak az én szent hegyemen. Mert a föld úgy tele lesz az Úr ismeretével, mint ahogy betöltik a vizek a tengert.
<br/>&nbsp;&nbsp;&nbsp;&nbsp;
Azon a napon az Izáj gyökerébõl támadt sarj zászlóként áll majd a népek elõtt. Keresni fogják a pogány nemzetek, és dicsõséges lesz a nyugvóhelye. Azon a napon az Úr újra kinyújtja kezét, hogy birtokba vegye népe maradékát, amely megmaradt Asszíriából és Egyiptomból, Patroszból, Kusból és Elámból, Sineárból, Hamátból és a tenger szigeteirõl. Fölemeli zászlaját a nemzetek elõtt, és összegyûjti Izrael menekültjeit, a föld négy szélérõl összeszedi, akik Júdából szétszóródtak. Akkor megszûnik majd Efraim féltékenysége, és Júda ellenségei kipusztulnak. Efraim nem lesz többé féltékeny Júdára, Júda nem támad többé Efraimra. Nyugat felé rátörnek a filiszteusok határaira, és közösen kifosztják kelet fiait. Kiterjesztik hatalmukat Edomra és Moábra, s alattvalóikká teszik Ammon fiait.
<br/>&nbsp;&nbsp;&nbsp;&nbsp;
Az Úr kiszárítja az egyiptomi tenger öblét, leheletének hevével. Fölemeli kezét a Folyam fölé, és hét patakra választja szét, hogy saruban kelhessenek át rajta. Úgy nyílik majd út népe maradékának, amely megmaradt az asszírok fogságából, amint út nyílt egykor Izraelnek, amikor feljött Egyiptom földjérõl.”
</b>
<p><span class="redsmall">VÁLASZOS ÉNEK</span>
<div align="right" class="red">Iz 55, 12; 1, 16</div>
<br/><b><span class="red">V.</span>
Örömmel vonultok majd ki, biztonságban vezet utatok. <span class="red">*</span> 
A hegyek és halmok örömujjongásban törnek ki elõttetek, és a mezõnek minden fája tapsol majd.</b>
<br/><b><span class="red">F.</span>
Úgy nyílik majd út népem maradékának, amint út nyílt egykor Izraelnek, amikor feljött Egyiptom földjérõl. <span class="red">*</span> 
A hegyek és halmok örömujjongásban törnek ki elõttetek, és a mezõnek minden fája tapsol majd.</b>
<!--{END:OCR20STVc_CIT1}-->
<!--{BEGIN:OCR20STVc_CIT2}-->
<p>
<b>Balduin canterburyi püspöknek
<br/>„Az angyali üdvözlet” címû értekezésébõl</b>
<div align="center" class="red">(Tract. 7: PL 204, 477-478)</div>
<p>
<div align="center" class="redit">Hajtás sarjad Izáj gyökerébõl</div>
<b>
<p>&nbsp;&nbsp;&nbsp;&nbsp;
Az angyali üdvözletben, amellyel a Boldogságos Szüzet naponta hódolva köszöntjük, szokás szerint elmondjuk: és áldott a te méhednek gyümölcse! (Lk 1, 42). Miután Szûz Mária köszöntötte rokonát, Erzsébet elmondta ezt a záradékot, amikor mintegy megismételte az angyali üdvözlés végét: Áldott vagy te az asszonyok között, és áldott a te méhednek gyümölcse! Ez az a gyümölcs, akirõl Izajás mondja: Azon a napon az Úr sarjadéka ékes lesz és dicsõséges és a föld gyümölcse fenséges (vö. Iz 4, 2). Ki ez a gyümölcs, ha nem Izrael szentje, aki Ábrahám ivadéka is, meg az Úr sarja és Izáj gyökerébõl sarjadt hajtás, az élet gyümölcse, amelybõl mi is részesedünk?
<br/>&nbsp;&nbsp;&nbsp;&nbsp;
Egészen áldott ez a gyümölcs a magban, áldott a sarjadékban, áldott a virágban és áldott a termésében, áldott végül a hálaadásban és a tanúságtételben. Krisztus test szerint Ábrahám ivadéka lett Dávid törzsébõl.
<br/>&nbsp;&nbsp;&nbsp;&nbsp;
Valamennyi ember közül egyedül õ az egészen jó, aki minden korlátozás nélkül megkapta a Lelket, hogy egyedül õ tudjon beteljesíteni minden igazságosságot. Az õ igazságossága elegendõ az összes nemzetnek, ahogyan írva van: Amint a föld megtermi növényeit, és amint a kert kisarjasztja a véleményeket, úgy sarjasztja ki az Úr az igazságosságot és a magasztalást, minden nép színe elõtt (Iz 61, 11). Ez az igazságosságnak az a sarjadéka, akit az áldás következtében a dicsõség virága ékesít. De milyen nagy dicsõségnek a virága? Amilyen nagyot csak el lehet képzelni, sõt amekkorát már egyáltalán el sem lehet képzelni. Hajtás sarjad ugyanis Izaj gyökerébõl. Meddig fog nõni ez a hajtás? Egészen a végtelenig, mivel Jézus Krisztus az Atyaisten dicsõségében van (Fil 2, 11). Nagysága fölemelkedett az egek fölé, hogy ott legyen az Úr sarjadéka, és a föld fenséges gyümölcse a megdicsõülésben és dicsõségben.
<br/>&nbsp;&nbsp;&nbsp;&nbsp;
De milyen gyümölcs származik nekünk ebbõl a gyümölcsbõl? Mi más, ha nem az áldás gyümölcse az áldott gyümölcsbõl? Mert ebbõl a veteménybõl, sarjadékból, virágból az áldás gyümölcse származik, és ebbõl mi is részesedünk; elõször mint véleményben a bûnbocsánat kegyelme által, azután mint sarjadékban az igazságosság növekedése által, végül pedig a virágban is a dicsõség reménye vagy elérése réven. Isten áldotta meg ugyanis ezt a gyümölcsöt, és Istenben áldott azért, hogy benne dicsõüljön meg az Isten; a mi számunkra is áldott, hogy – miután minket is megáldott – mi is megdicsõüljünk benne, mivel az Ábrahámnak adott ígéret szerint az Isten neki adta minden nép áldását.
</b>
<p><span class="redsmall">VÁLASZOS ÉNEK</span>
<div align="right" class="red">Róm 15,12; Zsolt 71, 17. 7</div>
<br/><b><span class="red">V.</span>
Sarja támad Izájnak, aki a népek uralkodójává emelkedik, benne bíznak majd a nemzetek; <span class="red">*</span> 
Legyen áldott a neve mindörökké.</b>
<br/><b><span class="red">F.</span>
Napjaiban virágzik az igazság és a teljes béke. <span class="red">*</span> 
Legyen áldott a neve mindörökké.</b>
<!--{END:OCR20STVc_CIT2}-->

PÉNTEK
<!--{BEGIN:OCR20PIc_CIT1}-->
<p>
<b>Izajás próféta könyvébõl</b>
<div align="right" class="red">30, 1-18</div>
<div align="center" class="redit">A pogányokkal kötött szövetségek hiábavalósága</div>
<b>
<p>&nbsp;&nbsp;&nbsp;&nbsp;
„Jaj a lázongó fiaknak – ezt mondja az Úr. Olyan terveket szõnek, amelyek nem tõlem valók, és olyan szövetséget kötnek, amelyet nem én sugalltam, így aztán bûnt bûnre halmoznak. Útra keltek, hogy lemenjenek Egyiptomba, anélkül, hogy velem tanácskoztak volna. A fáraó erejétõl remélnek oltalmat, és Egyiptom árnyékában bizakodnak. Ám a fáraó ereje szégyent hoz rátok, és az Egyiptom árnyékába vetett reményetek gyalázatot. Fejedelmeid már Zoánig jutottak, követeid meg Háneszig. Mindnyájan szégyenbe jutnak olyan néppel, amely nem használhat nekik, és nem lehet segítségükre, sem hasznukra, csak szégyenükre és gyalázatukra.
<br/>&nbsp;&nbsp;&nbsp;&nbsp;
Jövendölés a Negeb vadállatai ellen: A nyomorúság és ínség földjén át, ott, ahol nõstény- és hímoroszlán, vipera és szárnyaskígyó tanyázik, szamarak hátán viszik gazdagságukat és tevék púpján kincseiket olyan népnek, amely nem használhat nekik. Mert Egyiptom segítsége hiábavaló, mit sem ér, ezért nevezem így: »Rahab, a tehetetlen.«
<br/>&nbsp;&nbsp;&nbsp;&nbsp;
Most azért menj el és írd föl egy táblára, jegyezd föl egy könyvbe, hogy megmaradjon az eljövendõ idõkre, bizonyságul mindörökre. Bizony, lázongó nép ez, hazug fiak, olyan fiak, akik nem akarnak az Úr szavára hallgatni. A látnokoknak azt mondják: »Ne lássatok!« A prófétáknak meg: »Ne jövendöljetek nekünk igazat! Mondjatok inkább hízelgõ dolgokat, prófétáljatok csalárdságokat. Térjetek le az útról, hagyjátok el az ösvényt, s hagyjatok nekünk békét Izrael Szentjével.«”
<br/>&nbsp;&nbsp;&nbsp;&nbsp;
Ezért most ezt mondja Izrael Szentje: „Mivel megvetettétek szavamat, és inkább az elnyomásban és a hazugságban bíztok, és arra támaszkodtok: azért olyan lesz számotokra ez a gonoszság, mint egy megrepedt és leomlani készülõ fal, amelyik hirtelenül omlik össze, így romlása olyan, mint a kíméletlenül összezúzott cserépedényé, amelynek töredékei közt akkora darab cserép sem marad, amellyel egy kis tüzet lehetne hozni a tûzhelyrõl, vagy egy kevés vizet lehetne meríteni a ciszternából.”
<br/>&nbsp;&nbsp;&nbsp;&nbsp;
Ezért hát ezt mondja az Úr, Izrael Szentje: „Ha megtértek és nyugton maradtok, megszabadultok. Ha veszteg maradtok és bíztok, lesz majd erõtök. De ti ezt nem akartátok. Ti inkább így beszéltetek: »Azért sem! Majd lovakon száguldunk.« Bizony, majd száguldotok. »Gyors kocsiban vágtatunk el.« Nos, éppolyan gyorsak lesznek üldözõitek. Ezren futnak el közületek egynek riasztására, és ötnek riasztására valamennyien elfuttok, míg úgy nem maradtok, mint a hadi jelvény a hegytetõn, és mint a zászló a dombon.”
<br/>&nbsp;&nbsp;&nbsp;&nbsp;
Ám az Úr arra vár, hogy irgalmazzon nektek, és fölkel, hogy könyörüljön rajtatok. Mert igazságos Isten az Úr: Boldogok mind, akik benne bíznak.
</b>
<p><span class="redsmall">VÁLASZOS ÉNEK</span>
<div align="right" class="red">Iz 30, 15. 18</div>
<br/><b><span class="red">V.</span>
Ha megtértek és nyugton maradtok, megszabadultok; <span class="red">*</span> 
Ha csendben maradtok és bíztok, lesz majd erõtök.</b>
<br/><b><span class="red">F.</span>
Az Úr arra vár, hogy irgalmazzon nektek; boldogok mind, akik benne bíznak. <span class="red">*</span> 
Ha csendben maradtok és bíztok, lesz majd erõtök.</b>
<!--{END:OCR20PIc_CIT1}-->
<!--{BEGIN:OCR20PIc_CIT2}-->
<p>
<b>Szent Ambrus püspök zsoltármagyarázataiból</b>
<div align="center" class="red">(Ps 48, 13-14: CSEL 64, 367-368)</div>
<p>
<div align="center" class="redit">Egy a közvetítõ Isten és ember között, az ember Krisztus Jézus.</div>
<b>
<p>&nbsp;&nbsp;&nbsp;&nbsp;
A testvéred nem vált meg, de majd megvált egy ember. A testvéred váltságdíjat Istennek nem adhat, sem élete megváltási árát, azért a rossz napoktól miért félnék? (Vö. Zsolt 48, 8). Mi árthat nekem, aki nemcsak hogy nem szorulok megváltásra, hanem én magam vagyok mindenki megváltója? Másokat megszabadítok, és önmagamért reszkessek? Íme, újjáalkotok mindent, és ez felülmúlja a testvéri érzést és jóságot is. Akit a saját anyjától született édestestvére sem tud megváltani – mivel az is éppen olyan gyenge természetû –, azt majd megváltja egy ember. De csak az az ember, akirõl írva van: Az Úr küld majd nekik egy embert, aki megszabadítja õket (vö. Ám 3, 6). Ez az ember az, aki így beszélt magáról: Kerestek, hogy megöljetek engem, azt az embert, aki az igazságot hirdettem nektek (vö. Jn 8, 37).
<br/>&nbsp;&nbsp;&nbsp;&nbsp;
De, noha ember, ki ismeri õt? És miért nem ismeri õt senki? Mert ahogyan egy az Isten, úgy egy a közvetítõ Isten és ember között, az ember Krisztus Jézus (1 Tim 2, 5). Egyedül õ váltja meg az embert, és felülmúlja az édestestvérek jóságát is: hiszen õ idegenekért áldozatul ontotta a vérét, amit senki sem tehet meg még a testvéréért sem. Tehát saját testét sem kímélte, hogy megváltson minket a bûntõl: és váltságul adta magát mindenkiért (1 Tim 2, 6), amint errõl igaz tanúságot tesz Pál apostol, aki ezt mondja: igazat mondok, nem hazudom (Róm 9,1).
<br/>&nbsp;&nbsp;&nbsp;&nbsp;
De miért csak ez az egy ember tud megváltani? Mert senki sincs olyan irgalmas, mint õ, hogy szolgáiért adja életét; senki sem olyan feddhetetlen, hiszen mindenki más bûnös, mindenki Ádám bukásának áldozata. Egyetlen Megváltóként az van kiválasztva, aki nem is eshet az õsbûn hatalma alá. Tehát az említett „ember”-en csak az Úr Jézust értjük; õ magára vette az emberi természetet, hogy testében keresztre feszítse mindenki bûnét, és vérével eltörölje minden ember adóslevelét.
<br/>&nbsp;&nbsp;&nbsp;&nbsp;
Erre talán azt mondod: hogyan lehet olyat mondani, hogy a testvér nem vált meg, hiszen õ maga mondja a zsoltárban: Nevedet hirdetni fogom testvéreim elõtt (Zsolt 21, 23). De nem mint testvérünk bocsátotta meg a bûneinket, hanem mint ember Krisztus Jézus, aki Isten is volt. Írva van: Isten Krisztusban kiengesztelõdött a világgal (2 Kor 5, 19). Abban a Krisztus Jézusban, akirõl egyedül van megírva, hogy az Ige testté lett, és közöttünk élt (Jn 1, 14). Tehát nem mint testvér, hanem mint Úr élt közöttünk, amikor testben élt.
</b>
<p><span class="redsmall">VÁLASZOS ÉNEK</span>
<div align="right" class="red">Iz 53, 12; Lk 23, 34</div>
<br/><b><span class="red">V.</span>
Életét halálra adta és a gonosztevõk közé sorolták. <span class="red">*</span> 
Sokak vétkeit hordozta, és közben imádkozott a bûnösökért.</b>
<br/><b><span class="red">F.</span>
Jézus hangosan könyörgött: Atyám, bocsáss meg nekik, hisz nem tudják mit tesznek. <span class="red">*</span> 
Sokak vétkeit hordozta, és közben imádkozott a bûnösökért.</b>
<!--{END:OCR20PIc_CIT2}-->

SZOMBAT
<!--{BEGIN:OCR20SOc_CIT1}-->
<p>
<b>Izajás próféta könyvébõl</b>
<div align="right" class="red">37, 21-35</div>
<div align="center" class="redit">Jövendölés Asszíria királyáról</div>
<b>
<p>&nbsp;&nbsp;&nbsp;&nbsp;
Izajás, Ámosz fia üzenetet küldött Híszkijának: „Ezt mondja az Úr, Izrael Istene feleletül arra az imádságra, amelyet az asszírok királya, Szancherib miatt hozzám intéztél. Ez az a szó, amelyet az Úr kimondott rá:
<br/>&nbsp;&nbsp;&nbsp;&nbsp;
»Megvet és csúfot ûz belõled Sionnak szûzi leánya; a hátad mögött a fejét rázza Jeruzsálem leánya. Kit gyaláztál és kit káromoltál? És kire vetetted gõgös tekinteted? Izrael szentjére! Szolgád szájával az Urat gyaláztad. Azt mondtad: Töméntelen szekeremmel fölmentem a magas hegyekre, a Libanon csúcsára. Kivágtam sudár cédrusait, válogatott ciprusfáit. A legtávolibb zugába is eljutottam, fáinak sûrû erdejébe. Kutakat ástam ott, és így más vizét ittam. Lábammal taposva kiszárítottam Egyiptom minden folyóvizét.
<br/>&nbsp;&nbsp;&nbsp;&nbsp;
Hallod-e? Már régóta elterveztem, régtõl fogva elhatároztam, és most végre is hajtom! Arra rendeltelek, hogy erõs városokat romhalmazzá tégy. Lakóik – kezükben nem lévén erõ – megrémültek és megszégyenültek. Olyanok lettek, mint a mezei fû, mint a zöld pázsit, mint a háztetõk és a sivatag füve a keleti szélben. Tudok róla, ha fölkelsz, s ha leülsz, jártadat-keltedet jól ismerem. Mivel ellenem lázadtál, és kevélységed a fülemig hatolt: azért karikát teszek az orrodba, zablát a szádba, és úgy vezetlek vissza azon az úton, amelyen idejöttél.« 
<br/>&nbsp;&nbsp;&nbsp;&nbsp;
Neked meg ez szolgáljon jelül: Ebben az esztendõben azt eszitek, ami magától terem, a második esztendõben, ami a parlagon sarjad, de a harmadik esztendõben vethettek, arathattok, szõlõt ültethettek és ehetitek gyümölcsét. Júda házának megmenekült maradéka gyökeret hajt alul és gyümölcsöt hoz felül. Mert egy maradék rajzik ki Jeruzsálembõl, akik életben maradtak, a Sion hegyérõl. A Seregek Urának féltõ szeretete viszi ezt végbe.
<br/>&nbsp;&nbsp;&nbsp;&nbsp;
Ezért az Úr ezt mondja Asszíria királya felõl: „Nem hatol be ebbe a városba, nyilat sem lõ ki ellene. Pajzzsal sem támadja meg és sánccal se veszi körül. Azon az úton, amelyen idejött, visszatér; a városba be nem hatol – ezt mondja az Úr. Mert oltalmazom ezt a várost és meg is szabadítom, magamért és szolgámért, Dávidért.”
</b>
<p><span class="redsmall">VÁLASZOS ÉNEK</span>
<div align="right" class="red">Iz 52, 9-10</div>
<br/><b><span class="red">V.</span>
Az Úr megvigasztalja népét, és megváltja Jeruzsálemet. <span class="red">*</span> 
És meglátja a föld minden határa, hogy szabadulást szerez Istenünk.</b>
<br/><b><span class="red">F.</span>
Az Úr felfedte szent karját minden nemzet szeme láttára. <span class="red">*</span> 
És meglátja a föld minden határa, hogy szabadulást szerez Istenünk.</b>
<!--{END:OCR20SOc_CIT1}-->
<!--{BEGIN:OCR20SOc_CIT2}-->
<p>
<b>Szent Ambrus püspök zsoltármagyarázataiból</b>
<div align="center" class="red">(Ps 48, 14-15: CSEL 64, 368-370)</div>
<p>
<div align="center" class="redit">Krisztus kiengesztelte a világot Istennel vére által</div>
<b>
<p>&nbsp;&nbsp;&nbsp;&nbsp;
Amikor Krisztus kiengesztelte a világot Istennel, természetesen saját magát nem kellett kiengesztelnie vele. Hiszen miféle bûnéért engesztelhetne az, akinek semmi bûne nem volt? Sõt amikor a zsidók a két drachmát kérték, ami a törvény értelmében a bûnért járt, azt mondta Péternek: Simon, a földi királyok kitõl szednek vámot és adót, fiaiktól vagy idegenektõl? Az idegenektõl – válaszolta Péter. Jézus így folytatta: A fiaik tehát mentesek alóla. De hogy meg ne botránkoztassuk õket, menj ki a tóra, vess horgot, és az elsõ halat, amely ráakad, húzd ki. Nyisd ki a száját: találsz benne egy sztátért. Vedd ki, és add nekik oda értem és érted (Mt 17, 25-27).
<br/>&nbsp;&nbsp;&nbsp;&nbsp;
Ezzel kimutatja, hogy nem maga miatt kellett a bûnökért engesztelnie, mert õ nem volt a bûn rabszolgája, hanem õ az Isten minden bûntõl mentes Fia. A Fiú ugyanis szabaddá tesz, a szolga az, akinek tartozása van. Tehát a Fiú mindentõl mentes; nem is a saját lelkének megváltásáért fizet árat, akinek vére túláradó váltságdíjat volt képes adni az egész világ összes bûnéért. Tehát igazán az tud megszabadítani másokat, aki magáért semmivel sem tartozik.
<br/>&nbsp;&nbsp;&nbsp;&nbsp;
Sõt tovább megyek. Nemcsak, hogy Krisztusnak nem kellett saját megváltásáért és bûnei elengedéséért váltságdíjat adnia, hanem ha az egyes emberekre alkalmazzuk, úgy lehet érteni, hogy õk sem kötelesek magukért egyenként váltságdíjat adni, mert maga Krisztus lett mindnyájunk kiengesztelése és mindnyájunk megváltása.
<br/>&nbsp;&nbsp;&nbsp;&nbsp;
Mert melyik ember vére lenne képes még a saját megváltására is, amikor Krisztus már vérét ontotta mindegyikünk megváltásáért? Hát összehasonlíthatjuk-e bárkinek a vérét is Krisztus vérével? Vagy melyik ember lenne képes saját magáért nagyobb váltságot adni annál, amit Krisztus ajánlott fel érte a saját személyében, hiszen õ egymaga a saját vérével kiengesztelte Istennel a világot? Mi lehet annál nagyobb áldozat, mi lehet értékesebb áldozatbemutatás, ki lehet annál jobb közbenjáró, mint az, aki könyörgõ áldozattá lett mindnyájunk bûneiért, és életét adta megváltásunkért?
<br/>&nbsp;&nbsp;&nbsp;&nbsp;
Nem kell tehát az egyes embernek kieszközölnie a kiengesztelését vagy a megváltását, mert Krisztus vére mindennek a váltságdíja, az Úr Jézus ezzel megváltott minket, õ egymaga kiengesztelte az Atyát, és mindvégig értünk fáradozott, hiszen magára vállalta szenvedésünket, és mondta: Gyertek hozzám mindnyájan, akik elfáradtatok, és én megkönnyítlek titeket! (Mt 11, 28).
</b>
<p><span class="redsmall">VÁLASZOS ÉNEK</span>
<div align="right" class="red">Kol 1, 21-22; Róm 3, 25</div>
<br/><b><span class="red">V.</span>
Nektek is, akik azelõtt távol jártatok és ellenséges érzületûek voltatok gonosz tetteitek következtében, Isten most megszerezte a kiengesztelõdést Krisztus emberi testében a halál árán. <span class="red">*</span> 
Hogy szentté, szeplõtelenné és feddhetetlenné tegyen benneteket színe elõtt.</b>
<br/><b><span class="red">F.</span>
Õt adta oda Isten véres engesztelõ áldozatul a hitben. <span class="red">*</span> 
Hogy szentté, szeplõtelenné és feddhetetlenné tegyen benneteket színe elõtt.</b>
<!--{END:OCR20SOc_CIT2}-->
</body>
</html>
