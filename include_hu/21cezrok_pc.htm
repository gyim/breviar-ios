<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 21. HÉT</title>
</head>
<body>

<center><b> ÉVKÖZI IDÕ</b>
<p><b>21. HÉT</b></center>
<center><p>OLVASMÁNYOS IMAÓRA</center>

VASÁRNAP
<!--{BEGIN:OCR21NEc_CIT1}-->
<p>
<b>Kezdõdik Szofoniás próféta könyve</b>
<div align="right" class="red">1, 1-7. 14 – 2, 3</div>
<div align="center" class="redit">Az Úr ítélete</div>
<b>
<p>&nbsp;&nbsp;&nbsp;&nbsp;
Az Úr szózata, amelyet Szofoniáshoz, Kusi fiához intézett Júda királyának, Jozijának, Ámon fiának idejében. Kusi Gedaljának, az meg Amarjának, az meg Hiszkijának volt a fia.
<br/>&nbsp;&nbsp;&nbsp;&nbsp;
„Bizony, elpusztítok mindent a föld színérõl – mondja az Úr. Elpusztítok embert, állatot, elpusztítom az ég madarait, a tenger halait; elbuktatom a gonoszt, eltörlöm az embert a föld színérõl – mondja az Úr.
<br/>&nbsp;&nbsp;&nbsp;&nbsp;
Kinyújtom kezemet Júda ellen, és Jeruzsálem minden lakója ellen. Eltörlöm errõl a helyrõl Baalt maradéktalanul, szolgáinak nevével és papjaival együtt. Azokat, akik a tetõkön leborulnak az ég serege elõtt; azokat, akik bár az Úr elõtt borulnak le, mégis Milkom nevére esküsznek; azokat, akik elfordulnak az Úrtól, akik nem keresik az Urat, és nem törõdnek vele.
<br/>&nbsp;&nbsp;&nbsp;&nbsp;
Hallgassatok el az Úr, az Isten elõtt, mert közel van az Úr napja. Igen, az Úr készített áldozatot, õ szentelte meg a meghívottakat. Közel van már az Úr napja, közel bizony, hamarosan elérkezik. Mily szörnyû kiáltozás az Úr napján! Mintha harcos hallatna csatakiáltást. Az a nap a haragnak a napja, a szorongatásnak és a gyötrelemnek a napja, a pusztításnak és a fosztogatásnak a napja, a sötétségnek és a homálynak a napja, a felhõknek és a komor fellegeknek a napja. Olyan nap, amelyen harsog a kürt és felhangzik a csatakiáltás a megerõsített városok és a magas bástyák ellen.
<br/>&nbsp;&nbsp;&nbsp;&nbsp;
Veszedelmet hozok az emberekre, botorkálnak majd, mint a vakok, (mert vétkeztek az Úr ellen). Vérük kiloccsan, mintha por volna, holttestük, mintha szemét. Ezüstjük, aranyuk nem mentheti meg õket. Az Úr haragjának napján, féltékenysége tüzében elpusztul az egész föld, mert megsemmisíti, kiirtja a föld minden lakóját.
<br/>&nbsp;&nbsp;&nbsp;&nbsp;
Szállj magadba, térj magadba, ó, szeretetre méltatlan nemzet! Mielõtt elûznének benneteket, s eltûnnétek, mint a pelyva még aznap; mielõtt rátok zúdulna az Úr izzó haragja, mielõtt elérkezne hozzátok az Úr haragjának napja: keressétek az Urat ti, szegényei a földnek, akik teljesítitek parancsait. Keressétek az igazságot, keressétek az alázatot, talán menedéket találtok az Úr haragjának napján.”
</b>
<p><span class="redsmall">VÁLASZOS ÉNEK</span>
<div align="right" class="red">Szof 2, 3; Lk 6, 20</div>
<br/><b><span class="red">V.</span>
Keressétek az Urat ti, szegényei a földnek, akik teljesítitek parancsait. <span class="red">*</span> 
Keressétek az igazságot, keressétek az alázatot!</b>
<br/><b><span class="red">F.</span>
Boldogok vagytok, ti, szegények, mert tiétek az Isten országa. <span class="red">*</span> 
Keressétek az igazságot, keressétek az alázatot!</b>
<!--{END:OCR21NEc_CIT1}-->
<!--{BEGIN:OCR21NEc_CIT2}-->
<p>
<b>A II. vatikáni zsinat Gaudium et spes kezdetû,
<br/>az Egyház és a mai világ kapcsolatáról szóló lelkipásztori konstitúciójából</b>
<div align="center" class="red">(N. 39)</div>
<p>
<div align="center" class="redit">Az új világ körvonalai</div>
<b>
<p>&nbsp;&nbsp;&nbsp;&nbsp;
Nem tudjuk, mikor teljesedik be a föld és az emberiség ideje, és nem ismerjük a módot, ahogyan a mindenség átalakul. Elmúlik ugyan ez a bûn miatt eltorzult világ, de tanítást kaptunk, hogy Isten új lakóhelyet és új földet készít, az igazságosság hazáját, amely a maga boldogságával betölti, sõt felülmúlja mindazt a vágyat, ami feltör a békét szomjazó szívekbõl. Akkor vereséget szenved a halál, Isten fiai pedig feltámadnak Krisztusban, és romlatlanságba öltözik az, ami erõtlenségben és romlandóságban mag módjára a földbe került. A szeretet és mûvei megmaradnak, és a múlandóság szolgai állapotából mindenestõl felszabadul az a világ, amelyet Isten az emberért teremtett.
<br/>&nbsp;&nbsp;&nbsp;&nbsp;
Igen, elhangzott a figyelmeztetés, hogy mi haszna van belõle az embernek, ha megszerzi akár az egész világot is, de önmagát elveszíti (vö. Lk 9, 25). Az új föld várásának mégsem szabad csökkentenie, hanem inkább fokoznia kell a szorgoskodást, hogy szebb legyen a föld, hiszen itt van növekedõben az új emberi család közössége, amely némiképp már sejteti az eljövendõ világ körvonalait. Ezek szerint, a földi haladást gondosan meg kell ugyan különböztetnünk Krisztus országának növekedésétõl, ez a haladás mégis sokat jelent az Isten országa szempontjából, amennyiben hozzájárulhat a társadalom különb rendjének megalkotásához.
<br/>&nbsp;&nbsp;&nbsp;&nbsp;
Ha tehát egykor az Úr Lelkének erejével és az Úr parancsa szerint közkinccsé tettük világszerte az olyan értékeket, mint az emberi méltóság, a testvéri közösség és a szabadság, megtaláljuk majd természetünknek és emberi iparkodásunknak jó gyümölcseit, megtisztítva minden szennytõl, tündöklõen és megdicsõülve, amikor Krisztus visszaadja Atyjának „az örök és egyetemes országot: az igazság és élet, a szentség és kegyelem, az igazságosság, szeretet és béke országát”. Ez az ország titokzatos módon itt van már ezen a világon, az Úr eljövetelekor azonban teljessé válik.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 95, 11; Iz 49, 13; Zsolt 71, 7</div>
<br/><b><span class="red">V.</span>
Örvendjen az ég és ujjongjon a föld; hegyek, daloljatok örömötökben, mert eljön a mi Urunk. <span class="red">*</span> 
És megvigasztalja népét.</b>
<br/><b><span class="red">F.</span>
Napjaiban virágzik az igazság és a teljes béke. <span class="red">*</span> 
És megvigasztalja népét.</b>
<!--{END:OCR21NEc_CIT2}-->

HÉTFÕ
<!--{BEGIN:OCR21POc_CIT1}-->
<p>
<b>Szofoniás próféta könyvébõl </b>
<div align="right" class="red">3, 8-20</div>
<div align="center" class="redit">Az Úr boldogságot ígér Izrael szegényeinek</div>
<b>
<p>&nbsp;&nbsp;&nbsp;&nbsp;
„Várakozz reám – mondja az Úr –, a jövendõ napra, melyen ítéletre kelek, mert az a végzésem, hogy egybegyûjtöm a nemzeteket és összeszedem az országokat, és kiöntöm rájuk méltatlankodásomat, haragom teljes hevét; mert a bosszúm tüze megsemmisíti az egész földet.
<br/>&nbsp;&nbsp;&nbsp;&nbsp;
Akkor ismét tisztává teszem a népek ajkát, hogy mindnyájan segítségül hívják az Úr nevét és vállvetve néki szolgáljanak. Etiópia folyóin túlról is hoznak hódolóim, szétszórt népem gyermekei eledeláldozatot.
<br/>&nbsp;&nbsp;&nbsp;&nbsp;
Azon a napon majd nem szégyenkezel mindama tetteid miatt, amelyekkel vétkeztél ellenem. Mert eltávolítom akkor körödbõl a nagyhangú kevélyeket, és nem kérkedsz többé szent hegyemen. Szegény és alázatos népet hagyok meg benned, amely az Úr nevébe veti bizalmát. Izrael maradékai nem tesznek gonoszát, nem beszélnek hazugságot, és szájukban nem lesz álnok nyelv. Békességben és nyugalomban élnek, és nem lesz, aki fölriassza õket.
<br/>&nbsp;&nbsp;&nbsp;&nbsp;
Dalolj, Sion leánya, zengj éneket, Izrael! Örülj és ujjongj egész szívedbõl, Jeruzsálem leánya! Nem hajtja végre rajtad az ítéletet az Úr, elûzte ellenségedet. Izraelnek az Úr a királya, ne félj többé semmi rossztól!
<br/>&nbsp;&nbsp;&nbsp;&nbsp;
Azon a napon így szólnak majd Jeruzsálemhez: „Ne félj, Sion! Ne lankadjon kezed! Veled van az Úr, a te Istened, az erõs Szabadító! Örül majd neked nagy örömmel, újjáéleszt szeretetével, örül majd neked ujjongó örömmel, mintha ünnepet ülne.
<br/>&nbsp;&nbsp;&nbsp;&nbsp;
A balsorsot elfordítottam tõled, hogy ne viseld többé a gyalázatot. Lám, büntetéssel sújtom minden elnyomódat. Abban az idõben megmentem a sántát, összegyûjtöm a számkivetetteket. Dicsõséget és hírnevet szerzek nekik az egész földön, amikor majd jóra fordítom sorukat. Abban az idõben haza vezetlek titeket, abban az idõben összegyûjtelek benneteket. Dicsõséget és hírnevet szerzek nektek a föld népei között, amikor majd jóra fordítom sorsotokat a szemetek láttára – mondja az Úr.”
</b>
<p><span class="redsmall">VÁLASZOS ÉNEK</span>
<div align="right" class="red">Szof 3, 12. 13. 9.</div>
<br/><b><span class="red">V.</span>
Szegény és alázatos népet hagyok meg benned, <span class="red">*</span> 
Izrael maradéka az Úr nevébe veti bizalmát.</b>
<br/><b><span class="red">F.</span>
Akkor ismét tisztává teszem a népek ajkát, hogy mindnyájan segítségül hívják az Úr nevét. <span class="red">*</span> 
Izrael maradéka az Úr nevébe veti bizalmát.</b>
<!--{END:OCR21POc_CIT1}-->
<!--{BEGIN:OCR21POc_CIT2}-->
<p>
<b>Aquinói Szent Tamás áldozópapnak a János-evangéliumhoz fûzött magyarázatából</b>
<div align="center" class="red">(Cap. 10, lect. 3)</div>
<p>
<div align="center" class="redit">Isten legelteti és pihenõre vezeti választott népének maradékát</div>
<b>
<p>&nbsp;&nbsp;&nbsp;&nbsp;
Én vagyok a jó Pásztor (Jn 10, 11). Nagyon is találó Krisztusra az elnevezés, hogy pásztor, mert ahogy a pásztor vezeti és legelteti nyáját, Krisztus is ugyanúgy táplálja állandóan a híveket tanításával, meg saját testével és vérével is. Az Apostol is így tanítja: Egykor olyanok voltatok, mint a tévelygõ juhok, de most megtértetek lelketek pásztorához és oltalmazójáboz (1 Pét 2, 25). A Próféta is ezt mondja: Mint a pásztor, úgy legelteti nyáját (Iz 40,11).
<br/>&nbsp;&nbsp;&nbsp;&nbsp;
Mivel pedig Krisztus azt mondta, hogy a pásztor az ajtón megy be az akolba, másutt pedig saját magát ajtónak nevezte, az evangélium e helyén viszont pásztornak mondja magát, tehát akkor saját maga által megy be mint pásztor. Azért megy be saját maga által, mert kinyilvánítja nekünk magát, és az Atya is általa lesz ismertté. De mi is csak õáltala megyünk be abba az akolba, mert õáltala leszünk boldogok.
<br/>&nbsp;&nbsp;&nbsp;&nbsp;
De figyelj arra, hogy senki más nem nevezhetõ ajtónak csak õ, mivel senki másról nem mondhatjuk, hogy igaz világosság; mindenki más csak belõle részesedik, még Keresztelõ János is, akirõl írva van: Nem õ volt a világosság, csak tanúságot kellett tennie a világosságról (Jn 1, 8). Viszont Krisztusról azt olvassuk: Õ volt az igazi világosság, amely minden embert megvilágít (Jn 1, 9). Ezért senki nem nevezheti magát ajtónak, mert Krisztus ezt saját magának tartotta fenn. Pásztori tisztségét viszont megosztotta másokkal és rábízta övéire: hiszen Péter is pásztor volt, és a többi apostol is pásztor volt, meg minden jó püspök is pásztor. A Szentírás mondja: Szívem szerinti pásztorokat adok majd nektek (Jer 3, 15). Jóllehet az Egyház elöljárói, mint Isten fiai, mindnyájan pásztorok, Krisztus azért mondja mégis egyes számban: Én vagyok a jó Pásztor, hogy felkeltse az iránta való szeretet erényét. Senki sem lesz ugyanis jó pásztor, ha nem lesz eggyé Krisztussal a szeretet áltál, és ha nem válik az igazi Pásztor tagjává.
<br/>&nbsp;&nbsp;&nbsp;&nbsp;
A jó pásztor feladata a szeretet; ezért mondja Krisztus: A jó Pásztor életét adja juhaiért (Jn 10, 11). Tudni kell ugyanis, hogy különbség van jó és rossz pásztor között: a jó pásztor a nyáj javát keresi, a rossz pedig a maga javát.
<br/>&nbsp;&nbsp;&nbsp;&nbsp;
A földi életben nem kívánják meg a jó pásztortól, hogy életét adja nyája megmentésére. Viszont mivel a nyáj lelki üdve elõbbre való, mint a pásztor testi élete, ezért minden lelkipásztornak el kell szenvednie testi élete megpróbáltatásait is nyája üdvösségéért. Errõl beszél az Úr, amikor mondja: A jó Pásztor életét – vagyis testi életét – adja juhaiért, mégpedig hivatásból és szeretetbõl. Szükség van ugyanis mindkettõre, arra is, hogy azok hozzátartozzanak, és arra is, hogy szeresse õket: mert nem elég ez az elsõ a második nélkül.
<br/>&nbsp;&nbsp;&nbsp;&nbsp;
Erre a tanításra Krisztus adott példát nekünk: Ha Krisztus életét adta értünk, nekünk is kötelességünk életünket adni testvéreinkért (1 Jn 3, 16).
</b>
<p><span class="redsmall">VÁLASZOS ÉNEK</span>
<div align="right" class="red">Ez 34, 12; Jn 10, 28</div>
<br/><b><span class="red">V.</span>
Szemlét tartok juhaim fölött, <span class="red">*</span> 
Visszahozom õket mindenünnen, ahová a felhõ és sötétség napján szétszóródtak.</b>
<br/><b><span class="red">F.</span>
Juhaim nem vesznek el soha, és nem ragadja ki õket a kezembõl senki <span class="red">*</span> 
Visszahozom õket mindenünnen, ahová a felhõ és sötétség napján szétszóródtak.</b>
<!--{END:OCR21POc_CIT2}-->

KEDD
<!--{BEGIN:OCR21UTc_CIT1}-->
<p>
<b>Kezdõdik Jeremiás próféta könyve</b>
<div align="right" class="red">1, 1-19</div>
<!-- rovnaké èítanie (s vynechanými niektorými veršami) v: pc_sv_jun.htm -->
<div align="center" class="redit">Jeremiás próféta meghívása.</div>
<b>
<p>&nbsp;&nbsp;&nbsp;&nbsp; 
Jeremiásnak, Hilkija fiának a szavai, aki abból a papi családból származott, amely a Benjamin földjén lévõ Anatotban lakott. Az Úr Jozijanak, Ámon fiának, Júda királyának napjaiban, uralkodásának 13. esztendejében intézte hozzá szózatát, aztán Jojákimnak, Jozija fiának, Júda királyának napjaiban is, egészen addig, míg Cidkijának, Jozija fiának, Júda királyának 11. esztendeje el nem telt, amikor is fogságba vitték Jeruzsálemet, az ötödik hónapban.
<br/>&nbsp;&nbsp;&nbsp;&nbsp;
Így szólt hozzám az Úr: „Mielõtt megalkottalak anyád méhében, már ismertelek; mielõtt megszülettél volna, fölszenteltelek, és prófétául rendeltelek a nemzetek javára.” Erre azt mondtam: „Jaj, Uram, Isten! Nézd, nem tudok én beszélni, hiszen még ifjú vagyok.”
<br/>&nbsp;&nbsp;&nbsp;&nbsp;
De az Úr így válaszolt: „Ne mondd azt, hogy ifjú vagyok, hanem menj el azokhoz, akikhez küldelek, és mondd el nekik mind, amit parancsolok. Ne félj tõlük, mert veled vagyok, és megoltalmazlak – az Úr mondja ezt neked.”
<br/>&nbsp;&nbsp;&nbsp;&nbsp;
Akkor az Úr kinyújtotta kezét, megérintette ajkamat, és így szólt hozzám: „Nézd, ajkadra adom szavaimat, ma nemzetek és országok fölé állítalak, hogy gyomlálj és rombolj, hogy pusztíts és szétszórj, hogy építs és ültess.”
<br/>&nbsp;&nbsp;&nbsp;&nbsp;
Azután az Úr szólt, és megkérdezte tõlem: „Mit látsz, Jeremiás?” Erre így feleltem: „Korán virágzó fának ágát látom.” Az Úr erre azt mondta: „Jól látod, mert jó korán virrasztok szavam fölött, hogy beteljesítsem.”
<br/>&nbsp;&nbsp;&nbsp;&nbsp;
Másodszor is szólt hozzám az Úr: „Mit látsz még?” Azt feleltem: „Forró fazekat látok, amelynek tartalma észak felõl buzog.”
<br/>&nbsp;&nbsp;&nbsp;&nbsp;
Erre az Úr így szólt: „Észak felõl támad a veszedelem ennek a földnek minden lakójára, mert összehívom észak országait – mondja az Úr. El is jönnek, és mindegyikük felállítja trónját Jeruzsálem kapui elõtt, sõt a falai mentén körös-körül és Júda minden városa körül. Akkor majd kimondom ellenük ítéletemet minden gonoszságukért, amiért elhagytak; idegen isteneknek mutattak be illatáldozatot, és a saját kezük mûveit imádták.
<br/>&nbsp;&nbsp;&nbsp;&nbsp;
Azért hát övezd fel derekadat; kelj föl, és mondd el nekik mind, amit parancsolok neked. Ne ijedj meg tõlük, különben én ijesztelek meg a szemük elõtt. Én meg a mai napon erõs várossá teszlek; vasoszloppá és ércfallá az egész ország ellenében, Júda királyai és fõemberei ellen, papjai és egész népe ellen. Harcolni fognak ugyan ellened, de nem gyõznek le, mert veled vagyok és megszabadítalak – mondja az Úr.”
</b>
<p><span class="redsmall">VÁLASZOS ÉNEK</span>
<div align="right" class="red">Jer 1, 5. 9; Iz 42, 6</div>
<br/><b><span class="red">V.</span>
Mielõtt megalkottalak anyád méhében, már ismertelek; mielõtt megszülettél volna, fölszenteltelek, <span class="red">*</span> 
És ajkadra adtam szavaimat.</b>
<br/><b><span class="red">F.</span>
Én, az Úr, hívtalak meg az igazságban, megtettelek a népnek szövetségül és a nemzeteknek világosságul. <span class="red">*</span> 
És ajkadra adtam szavaimat.</b>
<!--{END:OCR21UTc_CIT1}-->
<!--{BEGIN:OCR21UTc_CIT2}-->
<p>
<b>Aranyszájú Szent János püspök szentbeszédeibõl</b>
<div align="center" class="red">(Hom. De diabolo tentatore 2, 6: PG 49, 263-264)</div>
<p>
<div align="center" class="redit">A bûnbocsánat öt útja</div>
<b>
<p>&nbsp;&nbsp;&nbsp;&nbsp;
Kívánjátok-e, hogy elsoroljam a bûnbocsánat útjait? Több is van, különfélék, sõt egymástól eltérõk, de mind az ég felé visz.
<br/>&nbsp;&nbsp;&nbsp;&nbsp;
A bûnbocsánat elsõ útja: a bûnök elítélése. Mert elõször is sorold el bûneidet, hogy megigazulj! (vö. Iz 43, 26). Ezért mondta a Próféta is: Így szóltam: „Megvallom az Úrnak gonoszságomat!” – és te megbocsátottad vétkemet (Zsolt 31, 5). Ítéld el hát te magad is bûneidet, ez már elég is az Úrnak ahhoz, hogy megbocsásson. Mert aki elítéli vétkeit, az jobban fog majd vigyázni, hogy ugyanazokba késõbb bele ne essék. Bírjad hát szólásra bensõ vádlódat: lelkiismeretedet, nehogy majd csak ott az Úr bírói széke elõtt legyen vádlód.
<br/>&nbsp;&nbsp;&nbsp;&nbsp;
Tehát ez a bûnbocsánat egyik útja, és ez a legkiválóbb. De van egy másik, ennél nem kevésbé értékes út is, ez pedig az, hogy felejtsük el az ellenségeinktõl elszenvedett sérelmeket, hogy uralkodjunk méltatlankodásunkon, hogy megbocsássuk szolgatársaink ellenünk elkövetett bûneit: ennek fejében kapunk majd mi is bocsánatot az Úr ellen elkövetett bûneinkre. Íme, ez a második módja annak, hogy miként tisztulunk meg vétkeinktõl. Ha megbocsátjátok az embereknek, amit vétettek ellenetek – mondja Jézus –, mennyei Atyátok is megbocsát nektek (Mt 6, 14).
<br/>&nbsp;&nbsp;&nbsp;&nbsp;
Meg akarod ismerni a bûnbocsánat harmadik útját is? Ez a lángoló lélekkel végzett, nagyon odaadó, a lélek mélyébõl felfakadó imádság.
<br/>&nbsp;&nbsp;&nbsp;&nbsp;
És ha a negyediket is meg akarod tudni, megmondom: ez az alamizsnálkodás. Mert nagy és szavakkal szinte ki sem fejezhetõ ereje van ennek is.
<br/>&nbsp;&nbsp;&nbsp;&nbsp;
Ha pedig valaki vallásos lelkületû és alázatos, ez is kitépi lelkébõl a bûnöket éppúgy, mint az elõbb említettek. Ezt igazolja a vámos esete is, aki jócselekedeteket nem tudott ugyan felsorolni, de helyettük bemutatta alázatos lelkületét, és lerakta vétkeinek súlyos terhét.
<br/>&nbsp;&nbsp;&nbsp;&nbsp;
Íme, bemutattuk a bûnbocsánat öt útját. Elsõ a vétkeink elítélése, a második az, hogy megbocsátjuk embertársaink ellenünk elkövetett bûneit, a harmadik út az imádság, a negyedik az alamizsnálkodás, az ötödik az alázatosságban van.
<br/>&nbsp;&nbsp;&nbsp;&nbsp;
Ne tétlenkedj tehát, hanem mindennap lépj rá mindegyikre, hiszen könnyen járható utak ezek. Nem hozhatod fel mentségül szegénységedet, mert légy bár a koldusnál is koldusabb, attól a haragodat még meg tudod fékezni, az alázatosságot még tudod gyakorolni, még tudsz odaadóan imádkozni, bûneidet elítélheted; egyikben sem lesz akadály a szegénységed. De miért említem ezt? Azért mert a szegénység a bûnbocsánatnak még azon az útján sem akadályoz meg e parancs teljesítésében, amelyen anyagi javakat kell feláldoznod. Az alamizsnára gondolok. Ezt igazolja annak az özvegynek a cselekedete, aki két garast tett a perselybe.
<br/>&nbsp;&nbsp;&nbsp;&nbsp;
Ha pedig már megtanultuk lelki sebeink gyógyításának módjait, alkalmazzuk is szüntelenül ezeket az orvosságokat, hogy visszaszerezve lelki tisztaságunkat, bizalommal járulhassunk az Úr szent asztalához, és majd nagy dicsõségben menjünk Krisztus, a dicsõség Királya elé és elnyerjük majd az örökké tartó javakat a mi Urunk, Jézus Krisztus kegyelmébõl, irgalmából és emberszeretetébõl.
</b>
<p><span class="redsmall">VÁLASZOS ÉNEK</span>
<div align="right" class="red">Tób 12, 8-9; Lk 6, 37-38</div>
<br/><b><span class="red">V.</span>
Többet ér a böjt imádsággal meg az alamizsna igazságossággal párosulva, mint a nagy vagyon, <span class="red">*</span> 
Mert az alamizsna megtisztít minden bûntõl.</b>
<br/><b><span class="red">F.</span>
Bocsássatok meg és nektek is megbocsátanak; adjatok, és akkor ti is kaptok. <span class="red">*</span> 
Mert az alamizsna megtisztít minden bûntõl.</b>
<!--{END:OCR21UTc_CIT2}-->

SZERDA
<!--{BEGIN:OCR21STRc_CIT1}-->
<p>
<b>Jeremiás próféta könyvébõl</b>
<div align="right" class="red">2, 1-13. 20-25</div>
<div align="center" class="redit">Isten népének hûtlensége</div>
<b>
<p>&nbsp;&nbsp;&nbsp;&nbsp;
Így szólt hozzám az Úr:
<br/>&nbsp;&nbsp;&nbsp;&nbsp;
„Menj, és kiáltsd Jeruzsálem lakóinak a fülébe: »Ezt mondja az Úr: Még emlékszem ifjúkorod hûségére és jegyességed idejének szeretetére. Hogy követtél akkor a pusztában, azon a földön, amelyen nem szoktak vetni! Izrael akkor az Úr szent tulajdona volt, az õ aratásának elsõ termése. Azok, akik enni próbáltak belõle, mind megbûnhõdtek, bajok szakadtak rájuk – mondja az Úr. Halljátok az Úr szavát, Jákob háza és Izrael házának minden nemzetsége!«
<br/>&nbsp;&nbsp;&nbsp;&nbsp;
Ezt mondja az Úr: Mi kivetnivalót találtak bennem atyáitok, hogy elidegenedtek tõlem? Üres semmiségnek szegõdtek nyomába, így maguk is semmivé lettek. Még csak azt sem mondták: »Hol van az Úr, aki felhozott minket Egyiptom földjérõl, aki átvezetett a sivatagon, a kietlen és puszta földön, a szomjúság és a halál árnyékának földjén, amelyen senki sem jár, és ember sem lakik?« Én vezettelek el benneteket a termékeny földre, hogy gyümölcsét és bõséges javait élvezzétek. De ti, alighogy bevonultatok, megfertõztétek földemet, és tulajdonomat utálatossá tettétek. A papok sem kérdezték: »Hol van az Úr?« És akik a törvényt magyarázzák, azok sem ismertek. A pásztorok ellenem lázongtak, a próféták meg Baal nevében prófétáltak, és azokhoz szegõdtek, amik tehetetlenek.
<br/>&nbsp;&nbsp;&nbsp;&nbsp;
Ezért még számadást tartok veletek – mondja az Úr –, és perbe szállok fiaitok fiaival is. Hajózzatok át Kittim szigeteire, küldjetek követséget Kedárba, figyeljétek meg jól és nézzétek meg: Vajon történt-e ott ilyen dolog? Fölcserélte-e valamelyik nemzet isteneit, jóllehet azok nem is istenek? S az én népem mégis fölcserélte Dicsõségét olyasmivel, ami csupa tehetetlenség.
<br/>&nbsp;&nbsp;&nbsp;&nbsp;
Ámuljatok el rajta, ti, egek, borzadjatok meg és rémüljetek el! – mondja az Úr. Mert kétszeres gonoszságot követett el népem: elhagytak engem, az élõ vizek forrását, azért, hogy ciszternákat ássanak maguknak, ciszternákat, amelyek megrepedeznek, így nem tarthatják meg a vizet.
<br/>&nbsp;&nbsp;&nbsp;&nbsp;
Bizony, régen széttörted már igádat, és széttépted bilincseidet, így szóltál: »Nem szolgállak tovább!« Ugyanakkor minden magaslaton és minden lombos fa alatt lefeküdtél, te céda nõ.
<br/>&nbsp;&nbsp;&nbsp;&nbsp;
Mint nemes szõlõvesszõt, úgy ültettelek el, mint egészen kiváló fajtát. Hogy is lett belõled vadszõlõ, vadszõlõnek fattyú hajtása? Még ha nátronnal mosod is magadat, és jó sok lúgot használsz is hozzá: gonoszságod akkor is megmarad színem elõtt, bélyegül – mondja az Úr, a Seregek Istene. Hogy is mondhatnád: »Nem vagyok tisztátalan, nem szegõdtem a Baalok nyomába?« Nézd csak meg lábad nyomát a Völgyben, és ismerd el, mit tettél!
<br/>&nbsp;&nbsp;&nbsp;&nbsp;
Olyan vagy, mint a gyors lábú tevekanca, amely szertekalandozik útjain, majd kitör a pusztába, s vágytól lihegve levegõ után kapkod. Ki csillapíthatná le gerjedelmét? Bárki keresi, nem fárad hiába, megtalálhatja, együtt a párjával. Vigyázz a lábadra, nehogy lejárd még a sarudat is; és a torkodra, nehogy egészen kiszáradjon! Ám te így beszélsz: »Mit törõdöm vele! Akkor is az idegeneket szeretem, mégis a nyomukba szegõdöm.«”
</b>
<p><span class="redsmall">VÁLASZOS ÉNEK</span>
<div align="right" class="red">vö. Jer 2, 21; Mt 21, 43; Iz 5, 7</div>
<br/><b><span class="red">V.</span>
Mint nemes szõlõvesszõt, úgy ültettelek el, mint egészen kiváló fajtát. Hogy is lett belõled vadszõlõ, vadszõlõnek fattyú hajtása? <span class="red">*</span> 
Ezért elveszik tõletek az Isten országát, s olyan nép kapja meg, amely megtermi gyümölcsét.</b>
<br/><b><span class="red">F.</span>
Azt vártam, hogy igaz tetteket vigyetek végbe, s lám, gaztetteket követtek el. Azt vártam, hogy irgalom terem nálatok, de csak jajkiáltás hallik. <span class="red">*</span> 
Ezért elveszik tõletek az Isten országát, s olyan nép kapja meg, amely megtermi gyümölcsét.</b>
<!--{END:OCR21STRc_CIT1}-->
<!--{BEGIN:OCR21STRc_CIT2}-->
<p>
<b>Szent Kolumbán apát Utasításaiból</b>
<div align="center" class="red">(Instr. 13, De Christo fonte vitae, 1-2: Opera, Dublin 1957, 116-118)</div>
<p>
<div aligpn=center><i><span class="red">Aki szomjazik, jöjjön hozzám és igyék!</div>
<b>
<p>&nbsp;&nbsp;&nbsp;&nbsp;
Szeretett testvéreim, úgy hallgassátok szavunkat, mint akik valami nagyon fontos dolgot hallgattok. Lelketek szomjúságát csillapítsátok az isteni forrás hullámaival, amelyrõl most beszélni akarok, de ne oltsátok egészen szomjatokat; igyatok, de ne teljetek el, mert most az élõ forrás, az élet forrása hív minket magához, és így szól: Aki szomjazik, jöjjön hozzám és igyék (Jn 7, 37).
<br/>&nbsp;&nbsp;&nbsp;&nbsp;
Értsétek meg, hogy mit isztok! Jeremiás, sõt maga az élõ forrás mondja nektek: Elhagytak engem, az élõ vizek forrását, mondja az Úr (Jer 2, 13). Tehát maga az Úr, Istenünk, Jézus Krisztus az élet forrása, és azért hív tehát minket önmagához, a forráshoz, hogy õt igyuk. Az issza, aki szereti õt; az issza, aki az Isten igéjével töltekezik; aki nagyon szereti, nagyon vágyakozik utána; az issza, aki az isteni bölcsesség szeretetétõl lángol.
<br/>&nbsp;&nbsp;&nbsp;&nbsp;
Nézzétek, honnan fakad ez a forrás: onnan, ahonnan a kenyér is alászáll; hiszen ugyanaz a kenyér, és a forrás: az egyszülött Fiú, a mi Istenünk, az Úr Krisztus, akire mindig éheznünk kell. Jóllehet szeretettel esszük, és vágyakozva vesszük magunkhoz, mégis mindig éhesen vágyódunk e kenyér után. Éppen olyan ez, mint a forrás vize, azt is mindig szomjas szeretettel isszuk, mindig õszinte vágyakozással isszuk, és jó ízét boldogan élvezzük.
<br/>&nbsp;&nbsp;&nbsp;&nbsp;
Édes és jóságos az Úr; jóllehet esszük és isszuk õt, mégis éhezünk és szomjazunk rá, hiszen õ a mi ételünk és italunk, de soha nem tudjuk egészen megenni és kiinni; magunkhoz vesszük, de sose fogy el, isszuk, de sose apad el, hiszen a mi kenyerünk örökkévaló, és a mi forrásunk kiapadhatatlan édes forrás. Ezért mondja a Próféta: Akik szomjaztok, jöjjetek a forráshoz (vö. Iz 55, 1); hiszen a szomjazóké és nem a kielégítetteké ez a forrás. Ezért hívja magához a szomjazókat – akiket másutt boldogoknak mond –, akik soha sem isznak eleget, hanem minél többet merítettek, annál inkább szomjaznak. 
<br/>&nbsp;&nbsp;&nbsp;&nbsp;
Testvéreim, valóban vágynunk, keresnünk és szeretnünk kell a bölcsesség forrását, Isten igéjét a magasságban (Sir 1, 5 Vulg.), amelyben az Apostol szava szerint benne rejlik a tudomány és bölcsesség minden kincse (Kol 2, 3), és õ arra hívja a szomjazókat, hogy ebbõl merítsenek.
<br/>&nbsp;&nbsp;&nbsp;&nbsp;
Ha szomjazol, igyál az élet forrásából; ha éhezel, egyed az élet kenyerét. Boldogok, akik éhezik ezt a kenyeret és szomjazzák ezt a forrást; akik eszik és isszák, azok továbbra is szüntelen arra vágyódnak, hogy ezután is egyék és igyák. Nagyon édes az, amit állandóan esznek és isznak, amire mindig éheznek és szomjaznak, amit mindig ízlelnek és mindig újra vágyódnak utána. Ezért mondja a királyi próféta: Ízleljétek és lássátok mily édes, mily jóságos az Úr! (Zsolt 33, 9).
</b>
<p><span class="redsmall">VÁLASZOS ÉNEK</span>
<div align="right" class="red">Jn 7, 37-38</div>
<br/><b><span class="red">V.</span>
Jézus a templomban fennhangon hirdette: <span class="red">*</span> 
Aki szomjazik, jöjjön hozzám és igyék.</b>
<br/><b><span class="red">F.</span>
Aki hisz bennem, belsejébõl élõ víz folyói fakadnak. <span class="red">*</span> 
Aki szomjazik, jöjjön hozzám és igyék.</b>
<!--{END:OCR21STRc_CIT2}-->

CSÜTÖRTÖKK
<!--{BEGIN:OCR21STVc_CIT1}-->
<p>
<b>Jeremiás próféta könyvébõl</b>
<div align="right" class="red">3, 1-5. 19 – 4, 4</div>
<div align="center" class="redit">Buzdítás a megtérésre</div>
<b>
<p>&nbsp;&nbsp;&nbsp;&nbsp;
Az Úr ezt a szózatot intézte hozzám:
<br/>&nbsp;&nbsp;&nbsp;&nbsp;
„Ha a férj elbocsátja feleségét, és az elválik tõle, sõt más férfihoz megy feleségül, vajon visszatérhet-e még hozzá? Nem volna-e az a föld mindenestül fertõzött? S te, aki annyi szeretõddel szeretkeztél, te még visszatérnél hozzám? – mondja az Úr.
<br/>&nbsp;&nbsp;&nbsp;&nbsp;
Emeld föl tekintetedet a kopár magaslatokra, és nézd meg: van-e még egyetlen hely is, ahol nem feküdtél le? Az utak mentén ültél, és úgy vártál szeretõidre, mint az arab a pusztában. Megfertõzted az országot kicsapongásoddal és gonoszságoddal. Ezért tartottam vissza a korai esõt, és nem jött meg a kései esõ se.
<br/>&nbsp;&nbsp;&nbsp;&nbsp;
Ám továbbra is úgy tartod homlokod, mint a céda asszony, s nem akarsz pirulni. Nemde még most is így kiáltasz hozzám: »Én Atyám, ifjúkorom bizalmas barátja, hát mindörökre haragszol, haragodnak már sose lesz vége?« Így beszélsz, és mégis tovább vétkezel; bizony már ennyire megátalkodtál.
<br/>&nbsp;&nbsp;&nbsp;&nbsp;
Mégis azt gondoltam: »Megteszlek fiamnak, és gyönyörû földet adok neked, olyan örökséget, amely a nemzetek gyöngye lesz.« Mert azt gondoltam, így szólítasz majd: »Atyám!« és nem fogsz elfordulni tõlem. De amint hûtlenné válik az asszony a szeretõjéhez, Izrael háza is hûtlen lett hozzám – mondja az Úr.”
<br/>&nbsp;&nbsp;&nbsp;&nbsp;
Jajszó hallatszik a kopár magaslatokon: Izrael fiainak sírása és jajgatása. Mert a gonoszság útjára tévedtek, és elfelejtették az Urat, Istenüket. „Térjetek vissza, hûtlen fiaim; és meggyógyítom elpártolástokat.”
<br/>&nbsp;&nbsp;&nbsp;&nbsp;
»Íme, hozzád térünk, mert te vagy az Úr, a mi Istenünk. Valóban hazugok a halmok, és hazug a hegyeken a lármás zajongás. Valóban az Úrban, a mi Istenünkben van üdvössége Izraelnek. De a gyalázatos bálványok már ifjúságunk óta mindent fölemésztettek, amit atyáinktól örököltünk: nyájaikat és csordáikat, fiaikat és lányaikat. Most hát gyalázatunkban fetrengünk, és elborít minket szégyenünk. Mert vétkeztünk az Úr, a mi Istenünk ellen, mi és atyáink, ifjúságunktól kezdve mindmáig; és nem hallgattunk az Úrnak, a mi Istenünknek a szavára.”
<br/>&nbsp;&nbsp;&nbsp;&nbsp;
„Ha vissza akarsz térni, Izrael – mondja az Úr –, hát visszatérhetsz hozzám. Távolítsd el utálatosságaidat színem elõl, akkor nem kell futnod elõlem. És ha újra így esküszöl: »Amint igaz, hogy él az Úr«, és megtartod esküdet hûséggel, igazsággal, becsülettel: akkor a nemzetek áldottnak mondják magukat benned, és benned dicsekszenek.”
<br/>&nbsp;&nbsp;&nbsp;&nbsp;
Mert ezt mondja az Úr Júda férfiainak és Jeruzsálem lakóinak: „Szántsatok magatoknak új ugart, és ne vessetek bogáncs közé! Metéljétek körül magatokat az Úrnak, és távolítsátok el szívetek elõbõrét, ti, Júda férfiai és Jeruzsálem lakói! Nehogy kitörjön haragom, mint a tûz, és olthatatlanul fellobbanjon gonosz tetteitek miatt.”
</b>
<p><span class="redsmall">VÁLASZOS ÉNEK</span>
<div align="right" class="red">Jer 14, 7; Zsolt 129, 3</div>
<br/><b><span class="red">V.</span>
Ha vétkeink ellenünk tanúskodnak is, te azért, Uram, tégy jót velünk a nevedért! <span class="red">*</span> 
Bizony, hûtlenségünknek se szeri, se száma, vétkeztünk ellened.</b>
<br/><b><span class="red">F.</span>
Ha bûneinket, Uram, felrovod, Uram, ki az, aki elõtted megállhat? <span class="red">*</span> 
Bizony, hûtlenségünknek se szeri, se száma, vétkeztünk ellened.</b>
<!--{END:OCR21STVc_CIT1}-->
<!--{BEGIN:OCR21STVc_CIT2}-->
<p>
<b>Szent Kolumbán apát Utasításaiból</b>
<div align="center" class="red">(Instr. 13, De Christo fonte vitae, 2-3: Opera, Dublin 1957, 118-120)</div>
<p>
<div align="center" class="redit">Istenünk, te vagy mindenünk</div>
<b>
<p>&nbsp;&nbsp;&nbsp;&nbsp;
Testvéreim, kövessük azt a meghívást, amellyel az Élet hív minket az élet forrásához, õ, aki nemcsak az élõ víz forrása, hanem az örök élet forrása, a fény forrása és a világosság forrása is. Hiszen tõle való mindez: a bölcsesség, az élet és az örök világosság. Az élet szerzõje az élet forrása, a fény teremtõje a világosság forrása; ezért nem törõdve azzal, amit látunk, lépjünk át ebbõl a világból a mennyei magasságba, és ott keressük a fény forrását, az élet forrását és az élõ víz forrását, mint értelmes és éles látású halak, hogy igyuk ott az élõ és örök életre szökellõ vizet (vö. Jn 7, 37).
<br/>&nbsp;&nbsp;&nbsp;&nbsp;
Irgalmas Istenem, jóságos Uram, bárcsak odaengednél engem ahhoz a forráshoz, hogy ott a téged szomjazókkal együtt én is igyam az élõ forrás élõ vizének éltetõ italát, amelynek mindent felülmúló édességét egyre jobban élvezve nem tágítanék tõle és mondanám neki: „Mily édes az élõ víz forrása, és el nem apad örök életre szökellõ vize!”
<br/>&nbsp;&nbsp;&nbsp;&nbsp;
Ó, Uram, te magad vagy ez a szüntelenül mindig áhított forrás, ahonnan állandóan, mindig lehet meríteni. Urunk, Krisztus, add nekünk mindig ezt a vizet, hogy bennünk is ott legyen az élõ és örök életre szökellõ víz forrása! Ki ne tudná, hogy milyen nagyot kérek? De te, dicsõség Királya, tudtál nagy dolgokat ajándékozni és nagyokat ígérni. Nálad semmi sem nagyobb, és te magadat ajándékoztad nekünk, magadat adtad oda értünk.
<br/>&nbsp;&nbsp;&nbsp;&nbsp;
Ezért kérünk, add megismernünk azt, amit szeretünk, mivel rajtad kívül semmi mást nem akarunk elnyerni; hiszen te vagy a mindenünk, életünk, fényünk, üdvösségünk, ételünk, italunk, Istenünk. Kérlek, Jézusunk, lobbantsd lángra szívünket Szentlelked tüzével, és sebesítsd meg lelkünket a te szereteteddel, hogy mindegyikünk õszinte szívvel tudja mondani: Mutasd meg nekem azt, akit szeret a lelkem (vö. Én 1, 6), mert megsebesített engem a szeretete.
<br/>&nbsp;&nbsp;&nbsp;&nbsp;
Uram, arra vágyódom, hogy bennem is ott legyenek ezek a sebek. Boldog az a lélek, amelyet így megsebez a szeretet; az ilyen lélek keresi a forrást és iszik belõle, de ivás közben is állandóan szomjazik, szüntelen vágyakozással merít belõle, mindig szomjasan iszik. Ugyanúgy állandóan szeretve keres, és csak úgy gyógyul meg, ha közben a szeretet újra megsebzi. Ezzel az üdvözítõ sebbel sebesítse meg jóságosan a lelkünk belsejét Isten és a mi Urunk, Jézus Krisztus, az a jóságos, gyógyító orvos, aki az Atyával és a Szentlélekkel egy mindörökkön-örökké. Ámen.
</b>
<p><span class="redsmall">VÁLASZOS ÉNEK</span>
<div align="right" class="red">Jn 4, 14-15</div>
<br/><b><span class="red">V.</span>
Aki abból a vízbõl iszik, amelyet én adok, az nem szomjazik meg soha többé. <span class="red">*</span> 
A víz, amelyet én adok, örök életre szökellõ vízforrás lesz benne.</b>
<br/><b><span class="red">F.</span>
Uram, adj nekem ilyen vizet, hogy ne szomjazzam többé. <span class="red">*</span> 
A víz, amelyet én adok, örök életre szökellõ vízforrás lesz benne.</b>
<!--{END:OCR21STVc_CIT2}-->

PÉNTEK
<!--{BEGIN:OCR21PIc_CIT1}-->
<p>
<b>Jeremiás próféta könyvébõl</b>
<div align="right" class="red">4, 5-8. 13-28</div>
<div align="center" class="redit">Észak felõl jön a pusztító</div>
<b>
<p>&nbsp;&nbsp;&nbsp;&nbsp;
Ezt mondja az Úr: „Hirdessétek Júdában, és adjátok tudtára Jeruzsálemnek! Szólaltassátok meg a kürtöt az országban, kiáltsátok ki, mondjátok teli torokból: »Gyülekezõ! Vonuljatok a megerõsített városokba! Adjatok le tûzjelet Sion felé! Meneküljetek! Ne késlekedjetek! Mert veszedelmet hozok észak felõl, rettenetes pusztulást.« Az oroszlán fölkelt fekvõhelyérõl; elindult útjára a nemzetek megrontója, eljött hazájából, hogy pusztává tegye országodat. Városaid romhalmazzá válnak, senki sem lakik többé bennük. Ezért öltözzetek szõrzsákba, sírjatok és jajgassatok, mert az Úr izzó haragja még nem fordult el tõlünk.
<br/>&nbsp;&nbsp;&nbsp;&nbsp;
Lám, úgy közeleg, mint a felhõ, szekerei olyanok, mint a szélvész, lovai gyorsabbak a sasoknál. »Jaj nekünk! Elvesztünk!« Tisztítsd meg szíved a gonoszságtól, Jeruzsálem, hogy megszabadulj! Meddig adsz még helyet szívedben gonosz gondolataidnak? Figyelj csak! Hírnök jön Dán felõl; Efraim hegységébõl veszedelem híre érkezik!
<br/>&nbsp;&nbsp;&nbsp;&nbsp;
Küldjetek vészjelet, hirdessétek Júdának, és jelentsétek Jeruzsálemnek: »Ellenség közeleg egy távoli országból; csatakiáltás hallatszik Júda városai ellen. Körülveszik Jeruzsálemet, mint a mezõk õrei, mivel hûtlenül elhagyott – mondja az Úr.« Utaid s a tetteid okozták ezt neked. Ez lett a sorsod! Ó, milyen keserves! Kínja egész a szívedig hatolt.
<br/>&nbsp;&nbsp;&nbsp;&nbsp;
Jaj, a szívem! Ó, de fáj a szívem! Csupa gyötrelem a lelkem! Háborog a szívem, nem hallgathatok, mert a kürt szavát hallom, a harci riadót. Csapás csapást ér: ezt jelentik. Elpusztul az egész ország! Hirtelenül elpusztultak sátraim, egy szempillantás alatt hajlékaim. Meddig kell még látnom a vész jelét és hallanom a kürtnek szavát? Ez mind azért történt, mert népem esztelen, és nem ismer engem. Balgatag fiak, nincs bennük érteni akarás. Arra van eszük, hogy gonoszságot mûveljenek, de hogy jót tegyenek, ahhoz nem értenek. Ha a földre nézek, lám, puszta és kietlen, ha fel az égre, kihunyt a világossága. Ha a hegyeket nézem, lám, ingadoznak, és a halmok is mind megrendülnek. Körülnézek, és nincsen ember, az ég madarai is mind elmenekültek.
<br/>&nbsp;&nbsp;&nbsp;&nbsp;
Ahogy tovább szemlélõdöm, lám, pusztává lett a bõven termõ föld; minden város romokban hever az Úr színe elõtt, izzó haragjától. Mert azt mondja az Úr: Pusztasággá lesz az egész ország; véget vetek neki! Erre majd gyászba borul a föld, és homályba burkolóznak odafönn az egek. Ezt mondtam, és nem bánom meg; így határoztam, és nem térek el tõle.”
</b>
<p><span class="redsmall">VÁLASZOS ÉNEK</span>
<div align="right" class="red">Vö. Jer 4, 24-26; Zsolt 85, 5</div>
<br/><b><span class="red">V.</span>
Haragod miatt, Istenem, ingadoznak a hegyek; de irgalmazz nekünk, Uram, <span class="red">*</span> 
És ne tedd pusztasággá az országot.</b>
<br/><b><span class="red">F.</span>
Építsd újjá országunkat, szabadító Istenünk, és fordítsd el tõlünk haragod. <span class="red">*</span> 
És ne tedd pusztasággá az országot.</b>
<!--{END:OCR21PIc_CIT1}-->
<!--{BEGIN:OCR21PIc_CIT2}-->
<p>
<b>Szent Jeromos áldozópapnak Joel próféta könyvéhez írt magyarázataiból</b>
<div align="center" class="red">(PL 25, 967-968)</div>
<p>
<div align="center" class="redit">Térjetek vissza hozzám!</div>
<b>
<p>&nbsp;&nbsp;&nbsp;&nbsp;
Térjetek vissza hozzám teljes szívetekbõl (Jo 2, 12), és hirdessetek igazi bûnbánatot böjtölve, sírva és gyászolva, hogy akik most böjtöltök, majd azután jóllakjatok, akik most sírtok, azután majd nevessetek, és akik gyászoltok, azután majd megvigasztalódjatok. Mivel pedig az a szokástok, hogy szomorúságban és kellemetlen helyzetekben megszaggatjátok a ruhátokat (mint az evangélium is említi, így tett a zsidó fõpap is, hogy hangsúlyozza az Üdvözítõ Urunk ellen hozott vádat, és azt is olvassuk, hogy Pál meg Barnabás is ezt tette a káromló szavak hallatára), ezért én is arra buzdítalak benneteket, hogy ti is szaggassátok meg, de ne a ruhátokat, hanem azt a bûnökkel teli szíveteket, amelyet ha meg nem szaggatnak, szétreped magától, mint a régi tömlõ. Amikor pedig megszaggatjátok a szíveteket, térjetek vissza Uratokhoz, Istenetekhez, akitõl meglévõ bûneitekkel elfordultatok. Bûneitek nagysága miatt ne kételkedjetek a megbocsátásban, mert a ti nagy bûneiteket letörli majd az õ nagy irgalma.
<br/>&nbsp;&nbsp;&nbsp;&nbsp;
Õ ugyanis jóságos és irgalmas, és inkább a bûnös megtérését akarja, mint halálát, hiszen türelmes és könyörülettel teljes, õ nem olyan türelmetlen, mint az ember, hanem hosszú ideig is vár a megtérésünkre. Ha a bûnös megbánja bûneit, azaz ha mi bûnbánatot tartunk, akkor õ is készségesen visszavonja ítéletét és azokat a büntetéseket is, amelyekkel megfenyegetett bennünket és amelyeket már kimért ránk. Ha mi megtérünk, õ se büntet minket. Amikor itt olyan rosszról beszélünk, amellyel Isten megfenyegetett bennünket, természetesen nem az erkölcsi rosszra gondolunk, hanem olyan büntetésre, amelyrõl másutt ezt olvassuk: A mának elég a maga baja (Mt 6, 34), és: Ha van valami rossz a városban, annak nem az Úr az oka (vö. Ám 3, 6).
<br/>&nbsp;&nbsp;&nbsp;&nbsp;
Mint már elõbb is mondta a Próféta, Isten jóságos és irgalmas, türelmes és könyörülettel teljes, ha a bûnös kész megbánni a bûnét. De nehogy ez a nagy irgalma valamiképp is elbizakodottá tegyen minket, azért ezt fûzi hozza a mondottakhoz a Próféta: Ki tudja, hátha visszatér és újra megbocsát, és áldás fakad a nyomában? (Jo 2, 14) Ezzel azt akarja mondani: én teljesítem feladatomat és bûnbánatra buzdítlak titeket, mert biztosan tudom, hogy Isten irgalmas, amint azt Dávid könyörgése tanítja: Könyörülj rajtam, Istenem, szeretõ jóságod szerint, és minthogy mérhetetlen a te irgalmad, gonoszságomat törüld le rólam (Zsolt 50, 3). De mivel Isten gazdagságának, bölcsességének és tudásának mélységeit nem tudjuk felfogni, ezért mérséklem az elõbbi kijelentést, és inkább buzgón vágyakozom, mint vakmerõn bizakodom, amikor ezt mondom: Ki tudja, hátha visszatér és újra megbocsát? (Jo 2, 14). Amikor ezt mondja: Ki tudja? – ezzel azt akarja jelezni a próféta, hogy ezt a titkot lehetetlen vagy legalábbis igen nehéz megérteni.
<br/>&nbsp;&nbsp;&nbsp;&nbsp;
Azt a kifejezést pedig, hogy ezek után lesz majd étel s italáldozat, az Úr, a mi Istenünk számára (Jo 2, 14), azt így értelmezzük: miután Urunk áldását adta és bûneinket megbocsátotta, akkor leszünk méltók felajánlani neki az áldozatunkat.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Zsolt 23, 4; 2 Kor 6, 6; Kol 2, 14; Jo 2, 1</div>
<br/><b><span class="red">V.</span>
Térjetek az Úrhoz õszinte szeretetben mindnyájan, ártatlan kezûek és tiszta szívûek, <span class="red">*</span> 
Hogy eltörölje az ellenetek szóló adóslevelet.</b>
<br/><b><span class="red">F.</span>
A szíveteket szaggassátok meg, ne a ruhátokat. Térjetek vissza az Úrhoz, a ti Istenetekhez. <span class="red">*</span> 
Hogy eltörölje az ellenetek szóló adóslevelet.</b>
<!--{END:OCR21PIc_CIT2}-->

SZOMBAT
<!--{BEGIN:OCR21SOc_CIT1}-->
<p>
<b>Jeremiás próféta könyvébõl</b>
<div align="right" class="red">7, 1-20</div>
<div align="center" class="redit">Jövendölés a templomba vetett hiábavaló bizalomról</div>
<b>
<p>&nbsp;&nbsp;&nbsp;&nbsp; 
Ezt a szózatot intézte az Úr Jeremiáshoz: „Állj ki az Úr házának kapujába, és hirdesd ott ezt az üzenetet! Mondd: Halljátok az Úr szavát, Júda egész népe, akik beléptek a kapukon, hogy leboruljatok az Úr elõtt.
<br/>&nbsp;&nbsp;&nbsp;&nbsp;
Így szól a Mindenható Úr, Izrael Istene: Tegyétek jobbá utaitokat és szándékaitokat, és én ezen a helyen veletek lakom. Ne bízzatok az ilyen csalóka szavakban: »Az Úr temploma, az Úr temploma, az Úr temploma ez!« Ha jobbá teszitek utaitokat és szándékaitokat, ha ember és embertársa között igazságot tesztek, és ha nem nyomjátok el a jövevényt, az árvát és özvegyet, és nem ontotok ártatlan vért e szent helyen, sem más istenek után nem jártok, romlásotokra: akkor veletek lakom e szent helyen, ezen a földön, amelyet atyáitoknak adtam mindörökre.
<br/>&nbsp;&nbsp;&nbsp;&nbsp;
De lám, ti hazug beszédekben bíztok, amelyek mit sem használnak nektek. Loptok, gyilkoltok, házasságot törtök, hamisan esküdtök, tömjént áldoztok Baalnak, idegen istenekhez szegõdtök, akiket egyáltalán nem ismertek. Aztán mégis eljöttök ebbe a templomba s azt mondjátok: »Biztonságban vagyunk, olyan biztonságban, hogy továbbra is elkövethetjük ezeket a gonoszságokat.« Hát rablók barlangjának tartjátok ezt a házat, amely az én nevemet viseli? Vagy azt hiszitek, hogy tán vak vagyok? – mondja az Úr.
<br/>&nbsp;&nbsp;&nbsp;&nbsp;
Menjetek el csak Silóba, arra a helyre, ahol egykor szentélyt szereztem nevemnek! És nézzétek meg, mit tettem vele népemnek, Izraelnek gonoszsága miatt! Most tehát mivel ilyesmit tettetek – mondja az Úr –, és bár fáradhatatlanul beszéltem nektek, de nem hallgattatok rám; szüntelen hívtalak benneteket, de nem válaszoltatok, ezért úgy bánok ezzel a házzal, amely a nevemet viseli, és amelyben annyira bíztok, meg ezzel a hellyel, amelyet nektek és atyáitoknak adtam, mint ahogy Silóval bántam. Elvetlek benneteket a szemem elõl, ahogy elvetettem testvéreiteket, Efraim egész nemzetségét.
<br/>&nbsp;&nbsp;&nbsp;&nbsp;
Te meg ne imádkozzál ezért a népért, ne könyörögj, és ne járj közben értük! Ne próbálj unszolni, mert úgy sem hallgatlak meg! Nem látod, mit mûvelnek Júda városaiban és Jeruzsálem utcáin? A gyerekek fát szedegetnek, az apák tüzet gyújtanak, az asszonyok meg tésztát dagasztanak, hogy kalácsot süssenek az Ég Királynõjének; az idegen isteneknek italáldozatot mutatnak be, s ezt mind az én bosszantásomra. Vajon engem bosszantanak-e – mondja az Úr –, nem inkább magukat szégyenítik meg vele? Ezért ezt mondja Isten, az Úr: Haragom és indulatom rázúdul erre a helyre; az emberekre és az állatokra; a mezõ fáira és a föld gyümölcseire; égni fog, és egykönnyen nem alszik ki.”
</b>
<p><span class="redsmall">VÁLASZOS ÉNEK</span>
<div align="right" class="red">Jer 7, 11; Iz 56, 7; Jn 2, 16</div>
<br/><b><span class="red">V.</span>
Hát rablók barlangjának tartjátok ezt a házat, amely az én nevemet viseli? <span class="red">*</span> 
Házam minden nép számára az imádság háza lesz</b>
<br/><b><span class="red">F.</span>
Ne tegyétek Atyám házát vásárcsarnokká! <span class="red">*</span> 
Házam minden nép számára az imádság háza lesz</b>
<!--{END:OCR21SOc_CIT1}-->
<!--{BEGIN:OCR21SOc_CIT2}-->
<p>
<b>Aranyszájú Szent János püspöknek a Máté-evangéliumról mondott szentbeszédeibõl</b>
<div align="center" class="red">(Hom. 50, 3-4: PG 58, 508-509)</div>
<p>
<div align="center" class="redit">Amíg a templomot ékesíted, ne feledkezz meg ínséget szenvedõ testvéredrõl</div>
<b>
<p>&nbsp;&nbsp;&nbsp;&nbsp;
Tiszteletben akarod részesíteni Krisztus testét? Le ne nézd azért, mert ruhátlan. Azt pedig meg ne tedd, hogy itt benn esetleg selyemruhával tiszteled meg, odakinn pedig nem törõdsz vele, amikor ruhátlan és gyötri a hideg. Mert aki azt mondta: Ez az én testem (Mt 26, 26), az szavával egy tényrõl tett bizonyságot, de ugyan ilyen tényt mond ezzel is: Láttátok, hogy éhezem, és nem adtatok ennem (vö. Mt 25, 35), és: Amit a legkisebbek valamelyikével nem tettetek, velem nem tettétek (vö. Mt 25, 45). Jézusnak persze nem ruhára van szüksége: õ tiszta lelkeket akar. E dologban pedig nélkülözhetetlen a fokozott törõdés.
<br/>&nbsp;&nbsp;&nbsp;&nbsp;
Tanuljunk meg tehát bölcsen gondolkodni, és tanuljuk meg Krisztust úgy tisztelni, ahogyan kívánja. Mert ha már tiszteljük õt, akkor az a tiszteletadás a legkedvesebb neki, amelyet õ kíván, nem pedig az, amelyet mi gondolunk ki. Hiszen Péter is úgy gondolta, hogy azzal tiszteli meg Jézust, ha nem engedi, hogy megmossa a lábát; ám amit Péter akart, az nem megtisztelés volt, hanem teljesen az ellenkezõje. Így te is azzal a tisztelettel tiszteld meg, amelyet õ írt elõ parancsával; tehát a vagyonodat oszd szét a szegények között. Mert nem arany tárgyak kellenek az Istennek, hanem színarany lelkek.
<br/>&nbsp;&nbsp;&nbsp;&nbsp;
Ezt nem azért hangoztatom, mintha ellenezném, hogy ilyen fogadalmi ajándékokat ajánlj fel Istennek, hanem mert inkább azt kérem, hogy ezekkel együtt, sõt már ezek elõtt adj alamizsnát. Mert elfogadja Isten azokat az ajándékokat is, de sokkal inkább az alamizsnát. Azok ugyanis csupán a felajánlónak vannak hasznára, ez viszont annak is, aki kapja. Amott az ajándék dicsekvésre is adhat alkalmat, emitt viszont tisztán az alamizsnálkodás és az emberszeretet érvényesül.
<br/>&nbsp;&nbsp;&nbsp;&nbsp;
Mert mire jó az, ha Krisztus asztala aranykelyhekkel van megrakva, õ maga viszont éhenhal. Elõbb lakasd jól az éhezõt, és csak azután ékesítsd fel az asztalát a feleslegedbõl. Aranyserleget készítesz, de nem adsz egy pohár vizet? Miért kell arannyal hímzett térítõt tenned annak az asztalára, akinek még a szükséges ruházatáról sem gondoskodol? Mire jó ez? Mondd csak nekem: ha látnál valakit, akinek nincs betevõ falatja, s te nem adnál neki enni, de az asztalára arany edényeket raknál, vajon köszönetet mondana az neked? Nemde inkább felháborodna ezen? Vagy más példát mondok. Ha látsz valakit rongyokba öltözve és a hidegtõl megdermedve, de ahelyett, hogy ruhát adnál rá, aranyozott oszlopokat állíttatnál fel neki, és kijelentenéd, hogy az õ tiszteletére teszed, nemde azt gondolná, hogy te kigúnyolod, sõt a végsõkig meggyalázod õt?
<br/>&nbsp;&nbsp;&nbsp;&nbsp;
Erre gondolj Krisztussal kapcsolatban is, amikor õ mint vándor és idegen körüljár és hajlékot keres, de nem fogadod vendégül. Viszont a padlózatot, a falakat meg az oszlopfõket felékesíted és a lámpákra ezüst láncokat aggatsz, noha õt a börtönben megláncolva még látni sem akarod. Szintén nem azért mondom ezt, mintha tiltanám az ilyen díszítéseket, hanem arra biztatlak, hogy ezekkel együtt tedd azt is, sõt hogy még ezek elõtt tedd meg. Mert soha sehol sincs bûnül felróva, hogy azokat nem tette volna meg valaki; viszont aki ezt nem teszi meg, arra a pokol vár és az örök tûz és büntetés az ördögök társaságában. Tehát amíg a templomot ékesíted, vedd észre nyomorgó testvéredet is: mert õ értékesebb templom, mint a kõbõl való.
</b>
<p><span class="redsmall">VÁLASZOS ÉNEK</span>
<div align="right" class="red">Mt 25, 35. 40; Péld 19, 17</div>
<br/><b><span class="red">V.</span>
Éhes voltam és adtatok ennem. Szomjas voltam és adtatok innom. Idegen voltam és befogadtatok. <span class="red">*</span> 
Bizony mondom nektek, amit e legkisebb testvéreim közül eggyel is tettetek, velem tettétek.</b>
<br/><b><span class="red">F.</span>
Aki megszánja a szegényt, az Úrnak ad kölcsön. <span class="red">*</span> 
Bizony mondom nektek, amit e legkisebb testvéreim közül eggyel is tettetek, velem tettétek.</b>
<!--{END:OCR21SOc_CIT2}-->
</body>
</html>
