<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 5. HÉT</title>
</head>
<body>

<center><b> ÉVKÖZI IDÕ</b>
<p><b>5. HÉT</b></center>
<center>
<p>OLVASMÁNYOS IMAÓRA</center>

VASÁRNAP
<!--{BEGIN:OCR5NEc_CIT1}-->
<p>
<b>Kezdõdik Szent Pál apostolnak a galatákhoz írt levele</b>
<div align=right><font color="#FF0000">1, 1-12</font></div>
<div align=center><i><font color="#FF0000">Pál evangéliuma</font></i></div>
<b>
<p>&nbsp;&nbsp;&nbsp;&nbsp;
Pál, aki nem embertõl, nem is ember által, hanem Jézus Krisztustól és az õt halálából feltámasztó Atyaistentõl kapta apostoli küldetését, és minden itteni testvér Galácia egyházainak. Kegyelem és békesség nektek Atyánktól, az Istentõl és Urunktól, Jézus Krisztustól, aki feláldozta magát bûneinkért, hogy kiszabadítson minket ennek a világnak a gonoszságából, Istenünk és Atyánk rendelése szerint. Övé legyen a dicsõség örökkön-örökké! Ámen.
<br>&nbsp;&nbsp;&nbsp;&nbsp;
Csodálkozom, hogy attól, aki meghívott titeket Krisztus kegyelmére, ilyen hamar átpártoltatok egy más evangéliumhoz, jóllehet nincs más, legföljebb néhány ember akad, aki megzavar titeket, és igyekszik elferdíteni Krisztus evangéliumát. De ha akár mi, akár egy mennyei angyal más evangéliumot hirdetne nektek, mint amit mi hirdetünk: átkozott legyen! Amint már kijelentettük, most újra megismételjük: Ha valaki más evangéliumot hirdetne nektek, mint amit tõlünk hallottatok, átkozott legyen! Az emberek kedvét keresem ezzel, vagy az Istenét? Talán embereknek akarok tetszeni? Ha még emberek tetszését keresném, nem volnék Krisztus szolgája.
<br>&nbsp;&nbsp;&nbsp;&nbsp;
Biztosítalak benneteket, testvérek, hogy az általam hirdetett evangélium nem embertõl való. Hiszen nem embertõl kaptam vagy tanultam, hanem Jézus Krisztus kinyilatkoztatásából.</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Gal 1, 3-4. 10</font></div>
<br><b><font color="#FF0000">V.</font>
Kegyelem és békesség nektek Atyánktól, az Istentõl és Urunktól, Jézus Krisztustól, <font color="#FF0000">*</font> 
Aki feláldozta magát bûneinkért.</b>
<br><b><font color="#FF0000">F.</font>
Ha még emberek tetszését keresném, nem volnék Krisztus szolgája. <font color="#FF0000">*</font> 
Aki feláldozta magát bûneinkért.</b>
<!--{END:OCR5NEc_CIT1}-->
<!--{BEGIN:OCR5NEc_CIT2}-->
<p>
<b>Szent Ágoston püspöknek a Galata-levélhez fûzött magyarázatából</b>
<div align=center><font color="#FF0000">(Praefatio: PL 35, 2105-2107)</font></div>
<p>
<div align=center><i><font color="#FF0000">Értsük meg Isten kegyelmének ajándékát!</font></i></div>
<b>
<p>&nbsp;&nbsp;&nbsp;&nbsp;
Amikor a galatákhoz ír az Apostol, akkor az a célja, hogy belássák: Isten kegyelmének ajándéka folytán õk már nincsenek alávetve az ószövetségi törvénynek. Amikor ugyanis meghirdette nekik az evangélium kegyelmét, akadtak néhányan a választott népbõl, akik, noha névleg már keresztények lettek, de még nem értették meg teljesen a kegyelem ajándékát, ezért továbbra is meg akarták tartani a terhes ószövetségi törvényeket. Az Úristen azonban nem a megigazult emberekre, hanem a bûn szolgáira rótta rá e törvények terhét. A bûnös emberek azért kapták Istentõl ezt az igazságos törvényt, hogy nyilvánvalóvá legyen a saját bûnük; de a törvény nem törölte el a bûneiket. Hiszen a bûnöket semmi más el nem törli, csak annak a hitnek a kegyelme, amely a szeretet cselekedeteiben lesz nyilvánvaló. De a galaták, akik, bár ennek a hitnek kegyelmében éltek, továbbra is meg akarták tartani ezeket a terhes törvényeket, és azt bizonygatták, hogy az evangélium csak úgy válik a javukra, ha vállalják az ószövetségi néphez való tartozás jelét, a körülmetélést, és megtartják a zsidó szertartás többi külsõleges elõírásait is. 
<br>&nbsp;&nbsp;&nbsp;&nbsp;
Ezért azután Pál apostolt, aki az evangéliumot hirdette náluk, gyanúsnak kezdték tartani, mintha nem tartaná meg a többi apostol eljárását, akik a pogányokra is rákényszerítették a zsidó elõírásokat. Az ilyen emberek botránkozása miatt volt Péter apostol is engedékeny, és így keveredett kétszínûségbe, mintha maga is azt tartana, hogy a pogányoknak nem használ semmit az evangélium, ha nem tartják be a zsidó törvény elõírásait. Ebbõl a kétszínûségbõl éppen Pál apostol mentette ki õt, amint ebben a levélben is megírja. Ugyanerrõl a kérdésrõl van szó a rómaiakhoz írt levélben is. De úgy tûnik, van valami különbség, mert a római levélben már eldönti a kérdést, és véget vet annak a vitának, amely a zsidókból és a pogányokból lett hívõk között támadt.
<br>&nbsp;&nbsp;&nbsp;&nbsp;
Ebben a levélben viszont azoknak ír, akiket már megzavart a zsidókból lett keresztények tekintélye, és akiket rábírtak arra, hogy tartsák meg az ószövetségi törvény elõírásait. Már ugyanis kezdték elhinni nekik, mintha Pál apostol nem a való igazat hirdetné, amikor nem akarja, hogy körülmetélkedjenek. Ezért kezdi így a levelét Pál apostol: Csodálkozom, hogy attól, aki meghívott titeket Krisztus kegyelmére, ilyen hamar átpártoltatok egy más evangéliumhoz (Gal 1, 6).
<br>&nbsp;&nbsp;&nbsp;&nbsp;
Ezzel a bevezetéssel tehát röviden jelzi is írásának tárgyát. Jóllehet már a beköszöntõjében, amelyben magát nem embertõl, nem is ember által (Gal 1, 1) lett apostolnak mondja – ilyen kitételt más levelében egyáltalán nem találunk –, elég világosan rámutat arra, hogy akik másokkal ilyeneket elhitetnek, azok nem Istentõl, hanem emberektõl vannak. De rámutat arra is, hogy az evangéliumi tanúságtétel tekintélyét illetõleg õt nem szabad a többi apostolnál alávalóbbnak tartani, mert õ nem embertõl és nem ember által, hanem Jézus Krisztus és az Atyaisten rendelésébõl apostol.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Gal 3, 24-25. 23</font></div>
<br><b><font color="#FF0000">V.</font>
A törvény nevelõnk lett Krisztusra, hogy a hitben megigazuljunk. <font color="#FF0000">*</font> 
A hit eljövetelével azonban kikerültünk a nevelõ keze alól.</b>
<br><b><font color="#FF0000">F.</font>
Mielõtt a hit elérkezett, a törvény fogott össze és õrzött meg minket a hitnek, amelynek kinyilatkoztatása a jövõre várt. <font color="#FF0000">*</font> 
A hit eljövetelével azonban kikerültünk a nevelõ keze alól.</b>
<!--{END:OCR5NEc_CIT2}-->

HÉTFÕ
<!-- skoro to isté èítanie: OCR5POc_CIT1 == 29JUN_cCIT1 (podmnožina: 25JAN_cCIT1) -->
<!--{BEGIN:OCR5POc_CIT1}-->
<p>
<b>A galatákhoz írt levélbõl </b>
<div align=right><font color="#FF0000">1, 13 – 2, 10</font></div>
<div align=center><i><font color="#FF0000">Pál apostoli hivatása</font></i></div>
<b>
<p>&nbsp;&nbsp;&nbsp;&nbsp;
Testvéreim! Hallhattátok már, hogy azelõtt még, mint zsidó, milyen magatartást tanúsítottam; könyörtelenül üldöztem az Isten egyházát, és a romlására törtem. A zsidó vallásosságban számos fajtámbeli kortársamat felülmúltam, mert vakbuzgó követõje voltam atyáim hagyományainak.
<br>&nbsp;&nbsp;&nbsp;&nbsp;
De amikor tetszett annak, aki már születésemtõl fogva kiválasztott, és kegyelmével meghívott, hogy kinyilatkoztassa bennem a Fiát, hogy hirdessem a pogányoknak, nem hallgattam a testre és a vérre, és Jeruzsálembe sem mentem föl apostolelõdeimhez, hanem elmentem Arábiába, majd ismét visszatértem Damaszkuszba. Három év múltán azután fölmenten Jeruzsálembe, hogy megismerkedjem Péterrel, s nála maradtam tizenöt napig. Más apostolt nem is láttam, csak Jakabot, az Úr testvérét. Amit itt írok, Isten elõtt mondom, nem hazugság.
<br>&nbsp;&nbsp;&nbsp;&nbsp;
Azután elmentem Szíria és Kilikia tartományba. Júdea Krisztusban hívõ egyházai tehát személyesen nem ismertek meg. Csak hallomásból tudták rólam: „Aki valamikor üldözött bennünket, most hirdeti a hitet, amelynek azelõtt a romlására tört.” És magasztalták értem az Istent!
<br>&nbsp;&nbsp;&nbsp;&nbsp;
Tizennégy évvel késõbb Barnabás kíséretében ismét fölmentem Jeruzsálembe, s Tituszt is magammal vittem. Kinyilatkoztatástól indíttatva mentem oda, s megbeszéltem velük, a tekintélyesekkel külön is az evangéliumot, amelyet a pogányok között hirdetek, nehogy hiába fáradozzam, s addigi fáradozásom is hiábavaló legyen. Õk még kísérõmet, Tituszt sem kényszerítették körülmetélkedésre, jóllehet görög volt, a betolakodott hamis testvérek ellenére sem, akik azért tolakodtak be közénk, hogy kifürkésszék Krisztus Jézusban való szabadságunkat, és szolgaságba taszítsanak bennünket. Ezeknek egy pillanatra sem tettünk engedményt, hogy az evangéliumot tisztán megõrizzük számotokra. Azok, akiknek tekintélyük volt – hogy azelõtt milyenek voltak, nekem mindegy, az Isten nem nézi a személyt –, a tekintély birtokosai semmire sem köteleztek.
<br>&nbsp;&nbsp;&nbsp;&nbsp;
Ellenkezõleg: elismerték, hogy én éppúgy megbízatást kaptam az evangélium hirdetésére a körülmetéletlenek, mint ahogy Péter a körülmetéltek körében. Aki ugyanis Péternek erõt adott a körülmetéltek közötti apostolkodásra, velem is együtt munkálkodott a pogányok között. Amikor Jakab, Kéfás és János, akiket oszlopoknak tekintettek, fölismerték az osztályrészemül jutott kegyelmet, az egyetértés jeléül kezüket nyújtották nekem és Barnabásnak: Mi apostolkodjunk a pogányok, õk meg a körülmetéltek körében. Csak legyen gondunk a szegényekre, ennek viszont igyekeztem is eleget tenni.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">1 Kor 15, 10; Gal 2, 8</font></div>
<br><b><font color="#FF0000">V.</font>
Isten kegyelmébõl vagyok az, ami vagyok. <font color="#FF0000">*</font> 
Rám árasztott kegyelme nem maradt bennem hatástalan, hanem mindig velem van.</b>
<br><b><font color="#FF0000">F.</font>
Aki Péternek erõt adott a körülmetéltek közötti apostolkodásra, velem is együtt munkálkodott a pogányok között. <font color="#FF0000">*</font> 
Rám árasztott kegyelme nem maradt bennem hatástalan, hanem mindig velem van.</b>
<!--{END:OCR5POc_CIT1}-->
<!--{BEGIN:OCR5POc_CIT2}-->
<p>
<b>Szent Bonaventura püspök Breviloquiumából</b>
<div align=center><font color="#FF0000">(Prologus: Opera omnia 5, 201-202)</font></div>
<p>
<div align=center><i><font color="#FF0000">Jézus Krisztus ismeretébõl ered
<br>az egész Szentírás megértése</font></i></div>
<b>
<p>&nbsp;&nbsp;&nbsp;&nbsp;
A Szentírás keletkezése nem emberi erõfeszítésnek, hanem isteni kinyilatkoztatásnak köszönhetõ. Ez a kinyilatkoztatás a világosság Atyjától ered, tõle származik minden közösség az égen és a földön (Ef 3, 15). Fia, Jézus Krisztus által, tõle árad ránk a Szentlélek, és a Szentlélek által kapjuk a hitet, aki úgy osztogatja kinek-kinek ajándékait, ahogyan akarja, és a hittel Jézus Krisztus lakik a szívünkben (vö. Ef 3, 17).
<br>&nbsp;&nbsp;&nbsp;&nbsp;
Ez Jézus Krisztusnak az az ismerete, amelybõl az egész Szentírás ereje és megértése ered. Ezért lehetetlen, hogy valaki megismerkedjék a Szentírással anélkül hogy elõzõleg meg ne kapja Jézus Krisztus belénk öntött hitét, mint az egész Szentírás világító lámpását, ajtaját és alapját. Amíg távol járunk ugyanis az Úrtól, addig ez a hit lesz minden természetfeletti megvilágosításnak a szilárd alapja, irányító fénye és bevezetõ ajtaja. Ennek a hitnek a mértéke szerint van kiosztva a kapott isteni bölcsesség is, nehogy valaki többre becsülje magát a kelleténél, hanem józanul gondolkodjék mindenki az Istentõl neki juttatott hit mértéke szerint (vö. Róm 12, 3).
<br>&nbsp;&nbsp;&nbsp;&nbsp;
A Szentírás tanítása, vagyis gyümölcse, nem akármi, hanem az örök boldogság teljessége. Mert ez olyan írás, amely az örök élet igéit tartalmazza, amelyet nemcsak azért írtak, hogy elhiggyük, hanem azért is, hogy általa elnyerjük az örök életet, s abban majd látni és szeretni fogunk, és összes vágyaink beteljesednek. Majd ha mindez beteljesül, akkor fogjuk igazán megismerni Krisztusnak minden értelmet meghaladó szeretetét, és akkor betelünk majd Isten egész teljességével (Ef 3, 19). Ebbe a teljességbe akar bevezetni minket a Szentírás az elõbb idézett apostoli szó igazsága szerint. Ezzel a céllal, ezzel a szándékkal kell kutatni, tanítani és hallgatni a Szentírást.
<br>&nbsp;&nbsp;&nbsp;&nbsp;
S hogy ehhez a célhoz és gyümölcshöz a Szentírás egyenesen vezetõ útján haladva biztosan eljussunk, az elején kell azt kezdenünk. Azaz tiszta hittel lépjünk a világosság Atyja elé, szívünkben hajtsunk térdet elõtte, hogy Fia által a Szentlélekben adja meg nekünk Jézus Krisztus igaz ismeretét és ismeretével szeretetét is, hogy õt így megismerve és szeretve, s ugyanígy a hitben megalapozva és a szeretetben gyökeret verve, megismerhessük a Szentírásnak szélességét és hosszúságát, magasságát és mélységét (vö. Ef 3, 18), s ezen az ismeretünkön keresztül eljuthassunk a Szentháromság legteljesebb megismerésére és mindent felülmúló szeretetére. Erre tör a szentek vágyakozása, ebben van meg együtt minden igazság és jóság beteljesülése.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Lk 24, 27. 25</font></div>
<br><b><font color="#FF0000">V.</font>
Jézus Mózesen elkezdve az összes prófétánál <font color="#FF0000">*</font> 
Megmagyarázta nekik, amit az írásokban róla írtak.</b>
<br><b><font color="#FF0000">F.</font>
Ó, ti balgák, milyen nehezen tudjátok elhinni, amit a próféták jövendöltek. <font color="#FF0000">*</font> 
Megmagyarázta nekik, amit az írásokban róla írtak.</b>
<!--{END:OCR5POc_CIT2}-->

KEDD
<!--{BEGIN:OCR5UTc_CIT1}-->
<p>
<b>A galatákhoz írt levélbõl</b>
<div align=right><font color="#FF0000">2, 11 – 3, 14 </font></div>
<div align=center><i><font color="#FF0000">Az igaz a hitbõl él</font></i></div>
<b>
<p>&nbsp;&nbsp;&nbsp;&nbsp;
Testvéreim! Amikor Péter Antiochiába érkezett, szembeszálltam vele, mert okot adott rá. Mielõtt ugyanis néhányan átjöttek volna Jakabtól, együtt étkezett a pogányokkal, azután azonban, hogy ezek megjelentek, visszahúzódott, és különvált tõlük, mert félt a körülmetéltektõl. Az ingadozásban a többi zsidó is követte, sõt még Barnabást is belesodorták a kétszínûségbe.
<br>&nbsp;&nbsp;&nbsp;&nbsp;
Amikor tehát láttam, hogy viselkedésük nem egyezik az evangélium tanításával, mindnyájuk elõtt megmondtam Péternek: „Ha te zsidó létedre pogány módon és nem zsidó szokás szerint élsz, hogyan kényszerítheted a pogányokat, hogy zsidó szokásokat kövessenek?”
<br>&nbsp;&nbsp;&nbsp;&nbsp;
Mi születésünknél fogva zsidók vagyunk, nem bûnös pogányok. Tudjuk azonban, hogy az embert nem a törvény szerinti tettek teszik igazzá, hanem a Jézus Krisztusba vetett hit. Ezért elfogadtuk Jézus Krisztus hitét, hogy a Krisztusba vetett hitben váljunk igazzá, nem mert tetteink megfelelnek a törvénynek, hisz a törvény szerinti tettek senkit sem tesznek igazzá. Ha azonban mi azáltal, hogy Krisztusban keressük az igazzá válást, bûnössé válnánk, akkor vajon Krisztus nem a bûnt mozdítaná-e elõ? Semmi esetre sem. Ha ugyanis újra fölépítem azt, amit leromboltam, törvényszegõnek bizonyulok. Hiszen a törvény által meghaltam a törvénynek, hogy az Istennek éljek, mert Krisztussal engem is keresztre feszítettek. Élek, de már nem én élek, hanem Krisztus él énbennem. Minthogy azonban most még testben élek, Isten Fiának hitében élek, aki szeretett, és feláldozta magát értem. Nem vetem el az Isten kegyelmét. Mert ha a törvény útján igazzá válhat az ember, Krisztus hiába halt meg.
<br>&nbsp;&nbsp;&nbsp;&nbsp;
Ti ostoba galaták! Ki babonázott meg benneteket, hogy ne engedelmeskedjetek az igazságnak, amikor szinte a szemetek elé állítottuk a megfeszített Jézus Krisztust? Csak azt szeretném tudni tõletek, hogy a törvény szerinti tettek által kaptátok-e a Lelket, vagy úgy, hogy a hitet elfogadtátok? Ennyire értelmetlenek vagytok, hogy amit lélekben kezdtetek, most testben akarjátok bevégezni? Hiába éltétek át mindezeket? Ha így volna, akkor csakugyan hiába! Aki tehát a Lelket adja nektek, és csodákat mûvel köztetek, törvény szerinti tetteket hajt végre, vagy a hitet fogadja el?
<br>&nbsp;&nbsp;&nbsp;&nbsp;
Ugyanaz történik, mint Ábrahám esetében: „Hitt Istennek, és ez megigazulására szolgált.” Értsétek meg jól: aki a hitbõl él, az Ábrahám fia. Mivel az Írás elõre látta, hogy Isten a hittel teszi megigazulttá a pogányokat, elõre hirdette Ábrahámnak: „Benned nyer áldást minden nép.” Eszerint akik hisznek, áldásban részesülnek a hívõ Ábrahámmal.
<br>&nbsp;&nbsp;&nbsp;&nbsp;
Azokat viszont, akik a törvény szerinti tetteikre támaszkodnak, átok sújtja. Az Írás ugyanis ezt mondja: „Átkozott mind, aki nem tartja meg hûségesen, ami a törvényben van.” Ebbõl nyilvánvaló, hogy a törvény útján senki nem válik az Isten elõtt igazzá, mert „az igaz a hitbõl él”. A törvény azonban nem a hitbõl származik, hanem: „Aki teljesíti, élni fog.”
<br>&nbsp;&nbsp;&nbsp;&nbsp;
Krisztus megváltott minket a törvény átkától, amikor átokká lett értünk. Hiszen az Írás szerint: „Átkozott mind, aki a fán függ.” Így szállt az Ábrahámnak szóló áldás Krisztus Jézus által a pogányokra, hogy a hitben elnyerjük a Lélek ígéretét.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Gal 2, 16. 21</font></div>
<br><b><font color="#FF0000">V.</font>
Az embert nem a törvény szerinti tettek teszik igazzá, hanem a Jézus Krisztusba vetett hit. <font color="#FF0000">*</font> 
Ezért elfogadtuk Jézus Krisztus hitét, hogy a Krisztusba vetett hitben váljunk igazzá, és nem a törvény szerinti tettekben.</b>
<br><b><font color="#FF0000">F.</font>
Mert ha a törvény útján igazzá válhat az ember, Krisztus hiába halt meg. <font color="#FF0000">*</font> 
Ezért elfogadtuk Jézus Krisztus hitét, hogy a Krisztusba vetett hitben váljunk igazzá, és nem a törvény szerinti tettekben.</b>
<!--{END:OCR5UTc_CIT1}-->
<!--{BEGIN:OCR5UTc_CIT2}-->
<p>
<b>Origenész áldozópapnak a Teremtés könyvérõl mondott szentbeszédeibõl</b>
<div align=center><font color="#FF0000">(Hom. 8, 6. 8. 9: PG 12, 206-209)</font></div>
<p>
<div align=center><i><font color="#FF0000">Ábrahám áldozata</font></i></div>
<b>
<p>&nbsp;&nbsp;&nbsp;&nbsp;
„Ábrahám fogta az égõáldozathoz szükséges fát, s fia, Izsák vállára adta, õ pedig kezébe vette a tüzet és a kést. Így mentek egymás mellett (Ter 22, 6). Az a tény, hogy Izsák maga vitte az égõáldozathoz a fát a saját számára, annak az elõképe, hogy Krisztus is maga hordozta a saját keresztjét. Az áldozathoz való fát vinni azonban papi feladat volt, így lett tehát áldozat is és pap is. Erre céloz a szent szöveg is, amikor így folytatja: mentek egymás mellett. Amikor ugyanis Ábrahám, mint aki áldozatot akart bemutatni, viszi a tüzet és a kést, akkor Izsák nem utána megy, hanem mellette, hogy ezzel is kifejezésre jusson: vele együtt papi ténykedést végez.
<br>&nbsp;&nbsp;&nbsp;&nbsp;
S mi történik ezután? Ezt olvassuk: Akkor Izsák megszólította Ábrahámot: „Atyám!” A fiú ajkáról pont ebben az idõben elõtörõ kedves szó nagy kísértést jelentett. El tudod képzelni, hogy a feláldozásra szánt gyermek hangja mennyire szíven találta az atyát? És bár Ábrahám hite erõsebb volt, mégsem rejti el bensõ érzelmeit, amikor így válaszol: Igen, fiam! És amaz: „Lám, itt a tûz és a fa, de hol a bárány az égõáldozathoz?” Ábrahám így felelt: „Isten majd gondoskodik bárányról az égõáldozathoz, fiam.” (Ter 22, 7-8).
<br>&nbsp;&nbsp;&nbsp;&nbsp;
Engem valahogy mindig mélyen meghat Ábrahámnak ez az igen nagy szeretetet eláruló, de mégis óvatos felelete. Nem tudhatom, hogy mire gondolt ekkor a lelkében, hiszen nem a jelenrõl, hanem a jövõrõl szól, hogy Isten majd maga gondoskodik bárányról. Tehát a jövendõrõl beszélt fiának, aki pedig a jelen helyzetre vonatkozóan érdeklõdött. Isten ugyanis Krisztusban gondoskodott magának áldozati Bárányról.
<br>&nbsp;&nbsp;&nbsp;&nbsp;
Akkor Ábrahám kinyújtotta kezét, vette a kést, hogy feláldozza a fiát. De az Úr angyala rászólt az égbõl, és azt mondta: „Ábrahám, Ábrahám!” „Itt vagyok” – felelte. Az folytatta: „Ne nyújtsd ki kezedet a fiú felé, és ne árts neki. Most már tudom, hogy féled az Istent” (Ter 22, 10-12). Hasonlítsuk össze ezeket a szavakat az Apostoléval, aki így szól Istenrõl: Saját Fiát nem kímélte, hanem mindnyájunkért áldozatul adta (Róm 8, 32). Lásd meg ebbõl, hogy nagylelkûségében Isten mennyire felülmúlja az embereket. Ábrahám Istennek áldozatul ajánlotta fel halandó fiát, aki azután mégsem halt meg, Isten viszont az õ halhatatlan Fiát adta halálra áldozatul mindenkiért.
<br>&nbsp;&nbsp;&nbsp;&nbsp;
Amikor Ábrahám fölemelte szemét, látott egy kost, amely szarvánál fogva fennakadt a bozótban. A fentiekben, gondolom, már eléggé hangsúlyoztuk, hogy Izsák Krisztus elõképe, de úgy tûnik, hogy az itt szereplõ kos is Krisztus elõképe. De hogy miképp vonatkozhat Krisztusra mindkettõ, tudniillik Izsák, akit nem öltek le, és a kos, amelyet tényleg leöltek, ezt megérteni fáradságos elmélyülés jutalma. Krisztus ugyanis az Isten Igéje is, de az Ige testté is lett (Jn 1, 14).
<br>&nbsp;&nbsp;&nbsp;&nbsp;
Krisztus tehát szenved, de testben; elszenvedi a halált emberi természetében, így ez a kos az elõképe, amint János is mondja: Íme, az Isten Báránya, íme, aki elveszi a világ bûneit (Jn 1, 29). Maga az Ige azonban megmarad a maga romolhatatlansagában, tudniillik Krisztus az isteni természete szerint, és az õ elõképe Izsák. Ezért õ áldozat is, de isteni természete szerint Fõpap is. Hiszen Krisztus az, aki bemutatja emberi természetében az áldozatot az Atyának, és õ maga lett a kereszt oltárán az áldozat is.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Jn 19, 16-17; Ter 22, 6</font></div>
<br><b><font color="#FF0000">V.</font>
Átvették Jézust, és elvezették. <font color="#FF0000">*</font> 
Maga vitte keresztjét, míg oda nem ért az úgynevezett Koponyák helyére.</b>
<br><b><font color="#FF0000">F.</font>
Ábrahám fogta az égõáldozathoz szükséges fát, s fia, Izsák vállára adta. <font color="#FF0000">*</font> 
Maga vitte keresztjét, míg oda nem ért az úgynevezett Koponyák helyére.</b>
<!--{END:OCR5UTc_CIT2}-->

SZERDA
<!--{BEGIN:OCR5STRc_CIT1}-->
<p>
<b>A galatákhoz írt levélbõl</b>
<div align=right><font color="#FF0000">3, 15 – 4, 7</font></div>
<div align=center><i><font color="#FF0000">Az ószövetségi törvény rendeltetése</font></i></div>
<b>
<p>&nbsp;&nbsp;&nbsp;&nbsp;
Testvérek, emberi szokásra hivatkozom. Az ember jogerõs végrendeletét senki sem érvénytelenítheti, nem másíthatja meg. Nos, az ígéret Ábrahámnak és leszármazottjának szólt. Nem azt mondja (az Írás): „és leszármazottainak”, mintha sokaknak szólna, hanem csak egynek: „leszármazottadnak”, s ez Krisztus.
<br>&nbsp;&nbsp;&nbsp;&nbsp;
Ezzel azt akarom mondani, hogy az Istentõl korábban jogerõre emelt végrendeletet a négyszázharminc esztendõvel késõbb adott törvény nem érvényteleníti, az ígéret tehát nem vesztheti el hatályát. Ha ugyanis a törvénybõl folyna az örökség, akkor nem lehetne az ígéret folyománya. Ám Ábrahámot ígérete alapján ajándékozta meg az Isten.
<br>&nbsp;&nbsp;&nbsp;&nbsp;
Mire való tehát a törvény? A törvényszegések miatt kaptuk, míg el nem jön a leszármazott, akinek az ígéret szólt. Angyalok által lett érvényes, közvetítõ réven. Egynek azonban nem kell közvetítõ, az Isten pedig egy. Ellentétben áll tehát a törvény Isten ígéretével? Egyáltalán nem. Ha a törvénynek lett volna éltetõ ereje, akkor valóban a törvénybõl fakadna az igazzá válás.
<br>&nbsp;&nbsp;&nbsp;&nbsp;
De az Írás mindent bûnösnek nyilvánított, hogy a hívõk a Jézus Krisztusba vetett hit folyományaként részesüljenek az ígéretben.
<br>&nbsp;&nbsp;&nbsp;&nbsp;
Mielõtt a hit elérkezett, a törvény fogott össze, és õrzött meg minket a hitnek, amelynek kinyilatkoztatása a jövõre várt. Így a törvény nevelõnk lett Krisztusra, hogy a hitben megigazuljunk. A hit eljövetelével azonban kikerültünk a nevelõ keze alól. Hiszen az Isten fiai vagytok a Jézus Krisztusba vetett hitben.
<br>&nbsp;&nbsp;&nbsp;&nbsp;
Mert mindannyian, akik megkeresztelkedtetek Krisztusban, Krisztust öltöttétek magatokra. Nincs többé zsidó vagy görög, rabszolga vagy szabad, férfi vagy nõ, mert mindannyian eggyé lettetek Krisztus Jézusban. Ha azonban Krisztuséi vagytok, akkor Ábrahám utódai is, s az ígéret szerint örökösök.
<br>&nbsp;&nbsp;&nbsp;&nbsp;
Azzal folytatom, hogy amíg az örökös kiskorú, semmiben sem különbözik a szolgától, jóllehet mindennek ura. Gyámok és gondviselõk felügyelete alatt áll, apjától meghatározott ideig, így mi is, amíg kiskorúak voltunk, a világ elemeinek szolgálatában álltunk.
<br>&nbsp;&nbsp;&nbsp;&nbsp;
De amikor elérkezett az idõk teljessége, az Isten elküldte a Fiát, aki asszonytól született, és õ alávetette magát a törvénynek, hogy kiváltson minket a törvény szolgaságából, hogy a fogadott fiúságot elnyerjük. Mivel az Isten fiai vagytok, a Fia Lelkét árasztotta szívünkbe az Isten, aki õt így szólítja: „Abba, Atya!" Tehát nem vagy többé szolga, hanem fiú, s ha fiú, akkor Isten kegyelmébõl örökös is.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Gal 3, 27. 28; Ef 4, 24</font></div>
<br><b><font color="#FF0000">V.</font>
Mindannyian, akik megkeresztelkedtetek Krisztusban, Krisztust öltöttétek magatokra. Nincs többé zsidó vagy görög, <font color="#FF0000">*</font> 
Mert mindannyian eggyé lettetek Krisztus Jézusban.</b>
<br><b><font color="#FF0000">F.</font>
Öltsétek magatokra az új embert, aki az Istenhez hasonlóvá alkotott, megigazult és valóban szent teremtmény. <font color="#FF0000">*</font> 
Mert mindannyian eggyé lettetek Krisztus Jézusban.</b>
<!--{END:OCR5STRc_CIT1}-->
<!--{BEGIN:OCR5STRc_CIT2}-->
<p>
<b>Szent Ambrus püspök leveleibõl</b>
<div align=center><font color="#FF0000">(Ep. 35, 4-6. 13: PL 16 [ed. 1845], 1078-1079. 1081)</font></div>
<p>
<div align=center><i><font color="#FF0000">Isten örökösei, Krisztus társörökösei vagyunk</font></i></div>
<b>
<p>&nbsp;&nbsp;&nbsp;&nbsp;
Az Apostol ezt mondja: Aki lélekkel megöli a test cselekedeteit, az élni fog (vö. Róm 8, 13). Nem csoda, hogy él, hiszen Isten gyermekévé lesz, aki Isten Lelkét birtokolja. Éppen azért Isten gyermeke, hogy már ne vegye többé magára a szolgaság lelkét, hanem a fogadott gyermekség lelkét; olyannyira, hogy már a Szentlélek tegyen bizonyságot lelkünkben istengyermeki mivoltunkról. A Szentlélek tanúsága pedig az, hogy õ kiáltja a szívünkben: Abba, Atya, amint a galatáknak szóló levélben is írva van (Gal 4, 6). De õ tesz arról is magasztos bizonyságot, hogy Isten gyermekei vagyunk: hiszen mi Istennek örökösei és Krisztusnak társörökösei vagyunk (Róm 8, 17); társörököse pedig az, aki megdicsõül vele együtt; viszont az dicsõül meg vele együtt, aki érte szenvedve együtt szenved vele.
<br>&nbsp;&nbsp;&nbsp;&nbsp;
S hogy erre a szenvedésre lelkesítsen minket az Apostol, hozzáteszi: mindaz, amit elszenvedünk, kicsi és nem mérhetõ ahhoz a viszonzásul adott eljövendõ nagy jutalomhoz, amely majd megnyilvánul rajtunk, amikor újjáalakul bennünk az Isten képe, és méltók leszünk színrõl színre látni az õ dicsõségét.
<br>&nbsp;&nbsp;&nbsp;&nbsp;
S hogy ennek az eljövendõ megnyilvánulásnak a nagyszerûségét még jobban kiemelje, hozzáfûzi: maga a természet is sóvárogva várja Isten fiainak ezt a megnyilvánulását. A természet ugyanis múlandóságnak van alávetve, nem mert akarja, hanem a remény miatt, mivel a teremtett világ Krisztustól várja szolgálata jutalmát, és majd maga is felszabadul a múlandóság szolgai állapotából az Isten fiainak dicsõséges szabadságára, így lesz majd egyforma az egész természetnek és Isten gyermekeinek szabadsága, amikor majd megnyilvánul rajtuk saját dicsõségük. Most azonban, amíg ez a megnyilvánulás késik, az egész természet együtt sóhajtozik, és várja fogadott gyermekségünk és megváltásunk dicsõségét, már kívánva kívánja az üdvözült életet, és meg akar szabadulni a mulandóság szolgai állapotából.
<br>&nbsp;&nbsp;&nbsp;&nbsp;
Ez a törekvés abból is nyilvánvaló, hogy a Szentlélek elsõ ajándékait megkapva már sóhajtoznak utána, és várják a fogadott gyermekséget. Ez a gyermekké fogadás az egész testnek a megváltása, amikor az ember színrõl színre fogja majd látni az isteni és örök Jóságot, mint Isten örökbe fogadott gyermeke. Ez a gyermekké fogadás az Úr Egyházában már megvalósul, amikor a Szentlélek így kiált: Abba, Atya, amint ezt a galatákhoz írt levélben olvasod. Ez a gyermekké fogadás azonban csak akkor lesz egészen teljes, amikor valamennyien feltámadnak romolhatatlanságban, tisztességben, dicsõségben, és méltók lesznek arra, hogy színrõl színre lássák Istent. Az emberi természet akkor fogja majd érezni, hogy egészen meg van váltva. Ezért dicsekszik így az Apostol: Megváltásunk még reménybeli (Róm 8, 24). A remény ugyanis üdvözít, amint a hit is, amelyrõl írva van: A hited üdvözített téged (Mt 9, 22).
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Róm 8, 17; 5, 9</font></div>
<br><b><font color="#FF0000">V.</font>
Istennek örökösei, Krisztusnak társörökösei vagyunk. <font color="#FF0000">*</font> 
Elõbb azonban szenvednünk kell vele együtt, hogy vele együtt meg is dicsõüljünk.</b>
<br><b><font color="#FF0000">F.</font>
Vére árán igazzá váltunk, most még sokkal inkább megment bennünket haragjától. <font color="#FF0000">*</font> 
Elõbb azonban szenvednünk kell vele együtt, hogy vele együtt meg is dicsõüljünk.</b>
<!--{END:OCR5STRc_CIT2}-->

CSÜTÖRTÖK<!--{BEGIN:OCR5STVc_CIT1}-->
<p>
<b>A galatákhoz írt levélbõl</b>
<div align=right><font color="#FF0000">4, 8-31</font></div>
<div align=center><i><font color="#FF0000">Az Újszövetség gyermekeinek szabadsága és isteni öröksége</font></i></div>
<b>
<p>&nbsp;&nbsp;&nbsp;&nbsp;
Testvéreim! Azelõtt nem ismertétek az Istent, és olyan isteneknek szolgáltatok, akik valójában nem azok. Most azonban, amikor ismeritek az Istent, sõt az Isten is ismer titeket, hogyan térhettek vissza az erõtlen és esendõ elemekhez, ismét szolgálni akarván nekik? Napokat és hónapokat, ünnepi idõket és esztendõket tartotok meg gondosan. Aggódom, hogy talán hiába fáradtam értetek.
<br>&nbsp;&nbsp;&nbsp;&nbsp;
Kérlek benneteket, testvérek, legyetek olyanok, mint én, hiszen én is olyan lettem, mint ti. Semmivel nem bántottatok meg. Hiszen tudjátok, hogy elõször beteg testtel hirdettem nektek az evangéliumot, és ti kiálltatok a próbatételt, amelyet testi állapotom jelentett számotokra. Nem vetettetek meg, nem utasítottatok el, hanem úgy fogadtatok, mint Isten angyalát, mint Krisztus Jézust. Hová tûnt a lelkesedésetek? Állítom, hogy ha módotokban lett volna, szemeteket vájtátok volna ki, és adtátok volna nekem. Vajon ellenségetek lettem azzal, hogy igazat mondtam nektek?
<br>&nbsp;&nbsp;&nbsp;&nbsp;
Némelyek nem jó szándékkal buzgólkodnak köztetek, el akarnak fordítani benneteket tõlem, hogy velük tartsatok. Szép dolog, ha a jó ügyért lelkesedtek, nemcsak akkor, amikor körötökben vagyok. Fiaim, újra a szülés fájdalmait szenvedem értetek, amíg Krisztus ki nem alakul bennetek. Szeretném, ha ott lehetnék, és más hangon beszélhetnék, mert aggódom értetek.
<br>&nbsp;&nbsp;&nbsp;&nbsp;
Mondjátok csak, ti, akik a törvény igájába kívánkoztok, nem ismeritek a törvényt? Az Írásban ugyanis az áll, hogy Ábrahámnak két fia volt, az egyik a szolgálótól, a másik a szabad asszonytól. A szolgálótól való a test erejébõl született, a szabad asszonytól való ellenben az ígéret kegyelmébõl. Ennek jelképes értelme van.
<br>&nbsp;&nbsp;&nbsp;&nbsp;
A két asszony a két szövetséget jelenti. Az egyik a Sínai-hegyrõl való, és szolgaságra szül: ez Hágár. Hágár ugyanis az Arábiában fekvõ Sínai-hegyet jelenti, s a mai Jeruzsálemnek felel meg, amely gyermekeivel együtt szolgasorsban él. A szabad asszony ellenben a magasságbeli Jeruzsálemet jelenti: ez a mi anyánk. Hiszen írva van: „Örülj te, magtalan, aki nem szülsz, fejezd ki örömöd, és ujjongj, aki nem vajúdól. Mert több a gyermeke a magányosnak, mint annak, akinek férje van.”
<br>&nbsp;&nbsp;&nbsp;&nbsp;
Ti tehát, testvéreim, az ígéret fiai vagytok, mint Izsák. De ahogy akkor a test szerint született üldözte a lélek szerint valót, úgy van most is. De mit mond az Írás? „Ûzd el a szolgálót és fiát, mert a szolgáló fia nem örököl a szabad asszony fiával.”
<br>&nbsp;&nbsp;&nbsp;&nbsp;
Mi tehát, testvérek, nem a szolgáló fiai vagyunk, hanem a szabad asszonyéi. A szabadságot Krisztus szerezte meg nekünk.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Gal 4, 28. 31; 2 Kor 3, 17</font></div>
<br><b><font color="#FF0000">V.</font>
Mi az ígéret fiai vagyunk, mint Izsák. Mi tehát nem a szolgáló fiai vagyunk, hanem a szabad asszonyéi. <font color="#FF0000">*</font> 
A szabadságot Krisztus szerezte meg nekünk.</b>
<br><b><font color="#FF0000">F.</font>
Az Úr ugyanis Lélek: ahol az Úr Lelke, ott a szabadság. <font color="#FF0000">*</font> 
A szabadságot Krisztus szerezte meg nekünk.</b>
<!--{END:OCR5STVc_CIT1}-->
<!--{BEGIN:OCR5STVc_CIT2}-->
<p>
<b>Szent Ágoston püspöknek a Galata-levélhez fûzött magyarázatából</b>
<div align=center><font color="#FF0000">(Nn. 37. 38: PL 35, 2131-2132)</font></div>
<p>
<div align=center><i><font color="#FF0000">Krisztus alakuljon ki bennetek!</font></i></div>
<b>
<p>&nbsp;&nbsp;&nbsp;&nbsp;
Az Apostol arra kéri a galatákat: Legyetek olyanok, mint én, aki, bár zsidónak születtem, a külsõséges zsidó törvényeket lelki megítéléssel már megvetem. Hiszen én is olyan lettem, mint ti (Gal 4, 12): vagyis ember vagyok. Azután ügyesen és tapintatosan emlékezteti õket a szeretetére, hogy ne tekintsék ellenségüknek. Azt írja ugyanis nekik: Testvérek, semmivel sem bántottatok meg (Gal 4, 12). Mintha azt mondaná: „Ne gondoljátok tehát, hogy én akarnálak titeket megbántani.”
<br>&nbsp;&nbsp;&nbsp;&nbsp;
Még azt is mondja: Fiaim – azért, hogy kövessék õt, mint atyjukat –, újra a szülés fájdalmait szenvedem értetek, amíg Krisztus ki nem alakul bennetek (Gal 4, 19). Ezt inkább az Anyaszentegyház nevében mondja, mert máshol meg így ír: Olyan szelíden viselkedtünk körötökben, mint a gyermekét dajkáló anya (1 Tessz 2, 7).
<br>&nbsp;&nbsp;&nbsp;&nbsp;
A hit által formálódik ki Krisztus annak a hívõ embernek a lelke mélyén, aki a kegyelem szabadságára meghívást kapott, aki szelíd és alázatos szívû, aki nem kérkedik tettei érdemeivel, hiszen nincs is saját érdeme. De a kegyelem indítására már szerezhet az ember valami érdemet azzal, hogy jót tesz mással, akit Krisztus az õ legkisebb testvérének hív, illetve saját magával azonosítja, hiszen õ mondja: Amit e legkisebb testvéreim közül eggyel is tettetek, velem tettétek (Mt 25, 40). Abban alakul ki Krisztus, aki befogadja Krisztust, viszon az fogadja be Krisztust, aki Krisztushoz ragaszkodik lelki szeretettel.
<br>&nbsp;&nbsp;&nbsp;&nbsp;
Ebbõl következik, hogy Krisztus követésével alakul ki maga Krisztus az emberben, éspedig olyan fokban, amennyire követi õt. János mondja: Aki azt állítja, hogy Krisztusban él, annak úgy kell élnie, ahogyan õ élt (1 Jn 2, 6).
<br>&nbsp;&nbsp;&nbsp;&nbsp;
De mivel az anyákban fogantatik az ember, hogy méhükben kialakuljon, és ha már kifejlõdik, a szülés fájdalmaival hozzák a világra, ezért fel lehet vetni a kérdést: Mit akar mondani az Apostol, amikor ezt írja: Újra a szülés fájdalmait szenvedem értetek, amíg Krisztus ki nem alakul bennetek? (Gal 4, 19). E szülési fajdalmak alatt azokat az aggódó gondoskodásait kell értenünk, amelyeket értük elszenvedett, hogy újjászülessenek Krisztusban, és most újra a szülés fajdalmait szenvedi értük a félrevezetõ tanítások veszélye miatt, hiszen észrevette, hogy ezek megzavarták õket. Ez az irántuk való aggódó gondoskodása, amelyet õ szülési fájdalomnak mond, mindaddig meglesz, amíg el nem jutnak a krisztusi teljesség nagykorúságára, hogy már semmi téves tanítás szele magával ne sodorja õket (vö. Ef 4, 13-14).
<br>&nbsp;&nbsp;&nbsp;&nbsp;
Tehát nem a hitük kezdete miatt, hiszen már újjászülettek a hitben, hanem a hitben való megerõsödésük és tökéletességük miatt mondta: Újra a szülés fájdalmait szenvedem értetek, amíg Krisztus ki nem alakul bennetek (Gal 4, 19). Ezt a vajúdást más szóval és máshol is említi, amikor így ír: Naponként zaklatás ér, az összes egyház gondja rám nehezedik. Ki gyönge, hogy én ne volnék gyönge? Ki botránkozik meg, hogy én ne égnék? (2 Kor 11, 28-29).
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Ef 4, 15; Péld 4, 18</font></div>
<br><b><font color="#FF0000">V.</font>
Igazságban kell élnünk és szeretetben, <font color="#FF0000">*</font> 
Hogy egyre inkább összeforrjunk a Fõvel: Krisztussal.</b>
<br><b><font color="#FF0000">F.</font>
Az igaz ember útja, mint a hajnal pirkadása, egyre világosabb, míg fényes nap nem lesz. <font color="#FF0000">*</font> 
Hogy egyre inkább összeforrjunk a Fõvel: Krisztussal.</b>
<!--{END:OCR5STVc_CIT2}-->

PÉNTEK
<!--{BEGIN:OCR5PIc_CIT1}-->
<p>
<b>A galatákhoz írt levélbõl</b>
<div align=right><font color="#FF0000">5, 1-25</font></div>
<div align=center><i><font color="#FF0000">Isten gyermekeinek szabadsága.</font></i></div>
<b>
<p>&nbsp;&nbsp;&nbsp;&nbsp;
Testvéreim! Álljatok szilárdan, és ne hagyjátok, hogy újra a szolgaság igájába hajtsanak benneteket. Én, Pál mondom nektek: Ha körülmetélkedtek, Krisztus semmit sem használ nektek. Azt is kijelentem a körülmetélkedõknek, hogy kötelesek az egész törvényt megtartani. Ha a törvényben keresitek az igazzá válást, elszakadtatok Krisztustól, és elvesztettétek kegyelmét. Mi a hit által a Lélek közremûködésével várjuk a megigazulásból fakadó reményt. Krisztus Jézusban ugyanis nem az számít, hogy valaki körülmetélt vagy körülmetéletlen, hanem csak a hit, amely a szeretetben teljesedik ki.
<br>&nbsp;&nbsp;&nbsp;&nbsp;
Eddig jól futottatok, ki akadályozott meg benneteket az igazság követésében? Ez a lelkület nem attól való, aki meghívott titeket. Egy kevés kovász az egész tésztát megerjeszti.
<br>&nbsp;&nbsp;&nbsp;&nbsp;
Bízom bennetek az Úrban, hogy ti sem vélekedtek másként. Aki pedig zavart kelt köztetek, viseli majd büntetését, bárki legyen is. Testvérek, ami engem illet, ha csak a körülmetélkedést hirdetném, talán továbbra is üldöznének? De akkor megszûnnék a kereszt botránya. Bárcsak egészen megcsonkítanák magukat azok, akik zavart támasztanak köztetek!
<br>&nbsp;&nbsp;&nbsp;&nbsp;
Testvérek, a meghívásotok szabadságra szól, csak ne éljetek vissza a szabadsággal a test javára, hanem szeretettel szolgáljatok egymásnak. Mert az egész törvény ebben a mondatban teljesedik be: Szeresd embertársadat, mint saját magadat. De ha marjátok és rágjátok, vigyázzatok, nehogy felfaljátok egymást.
<br>&nbsp;&nbsp;&nbsp;&nbsp;
Kérlek tehát benneteket, hogy lélek szerint éljetek, s akkor majd nem teljesítitek a test kívánságait. A test ugyanis a lélek ellen tusakodik, a lélek meg a test ellen. Ellentétben állnak egymással, s így nem azt teszitek, amit szeretnétek. Vezessen benneteket a Lélek, akkor nem vagytok alávetve a törvénynek.
<br>&nbsp;&nbsp;&nbsp;&nbsp;
A test cselekedetei nyilvánvalók: kicsapongás, tisztátalanság, fajtalanság, bálványimádás, babonaság, ellenségeskedés, viszálykodás, vetélkedés, harag, veszekedés, szakadás, pártoskodás, irigykedés, gyilkosság, részegeskedés, tobzódás és ezekhez hasonlók. Mint már elõbb mondtam, most ismét kijelentem: Akik ilyeneket mûvelnek, nem öröklik Isten országát.
<br>&nbsp;&nbsp;&nbsp;&nbsp;
A Lélek gyümölcsei viszont: szeretet, öröm, békesség, türelem, kedvesség, jóság, hûség, szelídség, önmegtartóztatás. Ezek ellen nincs törvény. Akik Krisztus Jézushoz tartoznak, keresztre feszítették testüket szenvedélyeikkel és kívánságaikkal együtt. Ha a Lélek szerint élünk, viselkedjünk is a Léleknek megfelelõen.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Gal 5, 18. 22. 25</font></div>
<br><b><font color="#FF0000">V.</font>
Vezessen benneteket a Lélek, akkor nem vagytok alávetve a törvénynek. <font color="#FF0000">*</font> 
A Lélek gyümölcsei: szeretet, öröm, békesség.</b>
<br><b><font color="#FF0000">F.</font>
Ha a Lélek szerint élünk, viselkedjünk is a Léleknek megfelelõen. <font color="#FF0000">*</font> 
A Lélek gyümölcsei: szeretet, öröm, békesség.</b>
<!--{END:OCR5PIc_CIT1}-->
<!--{BEGIN:OCR5PIc_CIT2}-->
<p>
<b>Nagy Szent Leó pápa beszédeibõl</b>
<div align=center><font color="#FF0000">(Sermo in Nativitate Domini 7, 2. 6: PL 54, 217-218. 220-221)</font></div>
<p>
<div align=center><i><font color="#FF0000">Ismerd fel méltóságodat!</font></i></div>
<b>
<p>&nbsp;&nbsp;&nbsp;&nbsp;
Amikor a mi Urunk, Jézus Krisztus, a valóságos ember – aki sohasem szûnt meg igaz Isten lenni – megszületett, saját személyében új teremtményt indított el útjára; test szerint való születése által lelki születést szerzett az emberiségnek. Ki tudná ésszel fölérni ezt a titokzatos isteni eseményt, ki tudná szavakkal érzékeltetni ezt a nagy kegyelmet? Most az ártatlanság váltja fel a gonoszságot, és új élet a régit; fogadott gyermekké lesznek az idegenek, és átveszik az örökséget a jövevények.
<br>&nbsp;&nbsp;&nbsp;&nbsp;
Ébredj, ember, és döbbenj rá méltóságodra! Vedd észre, hogy Isten képmása lettél; eltorzult ugyan ez a képmás Ádámban, de visszanyerte régi alakját Krisztusban. A föld, a tenger, az égbolt, a levegõ, a vizek és folyók rendelkezésedre állnak: csak használd ezt a teremtett világot, de jól! És ami szép és csodálatos bennük, dicsérd és dicsõítsd érte a Teremtõt.
<br>&nbsp;&nbsp;&nbsp;&nbsp;
Élvezd a nap sugarát testedben, szellemed pedig siessen boldogan átölelni azt az igaz világosságot, amely megvilágít minden embert, aki a világba jön (vö. Jn 1, 9). Róla mondja a Próféta: Tekintsetek rá, és eláraszt a fény benneteket, és arcotokat nem érheti szégyen (Zsolt 33, 6). Mert ha Isten temploma vagyunk, és Isten Lelke lakik bennünk, akkor bármelyik hívõ több gazdagságot hordoz a lelkében, mint amennyit megcsodál a csillagos égen.
<br>&nbsp;&nbsp;&nbsp;&nbsp;
Nem azért mondom ezt, szeretteim, nem azért kötöm ezt a lelketekre, hogy lenézzétek Isten teremtett világát, vagy pedig bármi hitelleneset is gyanítsatok abban a jóban, amit a jóságos Isten alkotott, hanem azért, hogy mindenféle teremtménnyel és mindazzal, amivel oly gyönyörûen van berendezve ez a világ, ésszerûen és mértékletesen éljetek. Mint ahogy az Apostol mondja: A látható ugyanis múlandó, a láthatatlan azonban örök (2 Kor 4, 18).
<br>&nbsp;&nbsp;&nbsp;&nbsp;
Születésünk ebbe a világba állított be minket, újjászületésünk pedig az eljövendõbe. Ne legyünk tehát evilági javak szolgái, hanem az örök értékek keresõi.
<br>&nbsp;&nbsp;&nbsp;&nbsp;
Hogy pedig ezt a reményünket közelebbrõl is megismerjük, értsük meg jól, hogy mit adott a mi természetünknek az isteni kegyelem. Hallgassuk meg hát az Apostolt: Meghaltatok, és életetek Krisztussal el van rejtve az Istenben. Amikor majd Krisztus, a mi Életünk megjelenik, vele együtt ti is megjelentek a dicsõségben (Kol 3, 3-4), aki él és uralkodik az Atyával és a Szentlélekkel mindörökkön-örökké. Ámen.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Zsolt 143, 9; 117, 28</font></div>
<br><b><font color="#FF0000">V.</font>
Új éneket énekelek néked, Istenem, <font color="#FF0000">*</font> 
Tízhúrú hárfán zsoltárt zengek neked.</b>
<br><b><font color="#FF0000">F.</font>
Hálát adok neked, te vagy Istenem; magasztallak, Istenem, téged! <font color="#FF0000">*</font> 
Tízhúrú hárfán zsoltárt zengek neked.</b>
<!--{END:OCR5PIc_CIT2}-->

SZOMBAT
<!--{BEGIN:OCR5SOc_CIT1}-->
<p>
<b>A galatákhoz írt levélbõl</b>
<div align=right><font color="#FF0000">5, 25 – 6, 18</font></div>
<div align=center><i><font color="#FF0000">Intés a szeretetre és a buzgóságra</font></i></div>
<b>
<p>&nbsp;&nbsp;&nbsp;&nbsp;
Testvérek! Ha a Lélek szerint élünk, viselkedjünk is a Léleknek megfelelõen. Ne törtessünk kihívóan s egymásra irigykedve hiú dicsõség után.
<br>&nbsp;&nbsp;&nbsp;&nbsp;
Ha valakit botláson értek, ti, akik lelkiek vagytok, intsétek meg a szelídség szellemében. De ügyelj, hogy magad kísértésbe ne essél. Hordozzátok egymás terhet, így teljesítitek Krisztus törvényét. Aki beképzeli magának, hogy valaki, holott semmi, önmagát áltatja. Mindenki a saját tetteit tegye mérlegre, dicsekvését pedig tartsa meg magának, ne tárja mások elé. Hiszen mindenkinek a maga terhét kell hordoznia.
<br>&nbsp;&nbsp;&nbsp;&nbsp;
Akit a (keresztény) igazságokra tanítanak, engedjen részt tanítójának minden javából.
<br>&nbsp;&nbsp;&nbsp;&nbsp;
Ne áltassátok magatokat: Isten nem hagy magából gúnyt ûzni. Amit az ember vet, azt is aratja. Aki tehát test szerint vet, testébõl is arat majd romlást. Aki ellenben a lélek szerint vet, lelkébõl arat örök életet. Ne fáradjunk bele tenni a jót, mert ha kitartunk, annak idején aratni is fogunk. Amíg tehát idõnk van, tegyünk jót mindenkivel, fõképpen hittestvéreinkkel.
<br>&nbsp;&nbsp;&nbsp;&nbsp;
Nézzétek, mekkora betûkkel írok nektek a saját kezemmel!
<br>&nbsp;&nbsp;&nbsp;&nbsp;
Akik test szerint akarnak tetszeni, körülmetélkedésre kényszerítenek titeket, csak azért, hogy Krisztus keresztjéért ne szenvedjenek üldözést. Hiszen maguk a körülmetéltek sem tartják meg a törvényt. Csupán azért kívánják a ti körülmetéléseteket, hogy testetekkel dicsekedhessenek.
<br>&nbsp;&nbsp;&nbsp;&nbsp;
Én azonban nem akarok mással dicsekedni, mint Urunk, Jézus Krisztus keresztjével. Általa keresztre szegezték nekem a világot, és engem is a világnak. Mert Jézus Krisztusban sem a körülmetéltség nem ér semmit, sem a körülmetéletlenség, hanem csak az új teremtmény. Béke és irgalom mindazoknak, akik ezt a szabályt követik, Isten (igaz) Izraelének!
<br>&nbsp;&nbsp;&nbsp;&nbsp;
Ezután senki ne okozzon kellemetlenséget nekem, mert az Úr Jézus jegyeit viselem testemen.
<br>&nbsp;&nbsp;&nbsp;&nbsp;
A mi Urunk, Jézus Krisztus kegyelme legyen lelketekkel, testvérek! Ámen.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Gal 6, 8; Jn 6, 64</font></div>
<br><b><font color="#FF0000">V.</font>
Amit az ember vet, azt is aratja. Aki tehát test szerint vet, testébõl is arat majd romlást. <font color="#FF0000">*</font> 
Aki ellenben a lélek szerint vet, lelkébõl arat örök életet.</b>
<br><b><font color="#FF0000">F.</font>
A lélek az, ami éltet, a test nem használ semmit. <font color="#FF0000">*</font> 
Aki ellenben a lélek szerint vet, lelkébõl arat örök életet.</b>
<!--{END:OCR5SOc_CIT1}-->
<!--{BEGIN:OCR5SOc_CIT2}-->
<p>
<b>Boldog Izsák etoile-i apát beszédeibõl</b>
<div align=center><font color="#FF0000">(Sermo 31: PL 194, 1292-1293)</font></div>
<p>
<div align=center><i><font color="#FF0000">A szeretet mindennél nagyobb</font></i></div>
<b>
<p>&nbsp;&nbsp;&nbsp;&nbsp;
Miért van az, testvéreim, hogy egymás közt csak olyan csekély buzgósággal keressük az alkalmakat az üdvös tettek végzésére? Miért nem sietünk segítséget nyújtani akkor, amikor látjuk, hogy igen nagy szükségben van valaki? Miért nem hordozzuk, mint testvérek, egymás terheit? Erre figyelmeztet ugyanis a szent Apostol is, amikor így ír: Hordozzátok egymás terhét, így teljesítitek Krisztus törvényét (Gal 6, 2); és másik helyen így ír: Viseljétek el egymást szeretettel (Ef 4, 2). Kétségtelen, ez Krisztus törvénye!
<br>&nbsp;&nbsp;&nbsp;&nbsp;
Ha valamelyik testvéremben – akár természeti adottságából, akár pedig testi vagy lelki gyengeségébõl – olyan valamit veszek észre, amin nem lehet változtatni, miért nem viselem el azt türelemmel, és miért nem nyugszom meg készséggel, hiszen azt olvasom a Szentírásban, hogy: Ölükben hordozzák gyermekeiket, és térdükön becézik õket (vö. Iz 66, 12). Talán éppen azért nem, mert pont az az erény hiányzik belõlem, amely mindent elvisel, amely türelmes a másik elviselésében, és amely nagylelkûen szeret.
<br>&nbsp;&nbsp;&nbsp;&nbsp;
Mindenesetre ez annak a Krisztusnak a parancsa, aki valójában a mi betegségeinket viselte szenvedésében, és a mi fájdalmainkat hordozta (vö. Iz 53, 4) értünk szenvedve, hiszen szeretett minket, akiket elviselt, és elviselt minket, akiket szeretett. Aki viszont valamilyen hibában levõ testvérével szemben ellenséges érzülettel viseltetik, és aki megtámadja testvérét bármilyen gyengesége miatt is, az kétségtelenül az ördög akaratát szolgálja, és teljesíti is azt. Tehát résztvevõ szívvel legyünk egymás iránt, szeressük embertestvéreinket, viseljük el gyengeségeiket, de ne kövessük hibáikat.
<br>&nbsp;&nbsp;&nbsp;&nbsp;
Isten elõtt nagy értéke van mindannak az erkölcsi magatartásnak, amely õszintén törekszik Isten szeretetére és Isten miatt az embertárs szeretetére, bármilyen formában is nyilvánuljon meg az külsõleg. Hiszen éppen maga a szeretet az, aminek döntenie kell mindenben, hogy cselekedjék-e az ember vagy sem, hogy valamit megváltoztasson-e, vagy változatlanul hagyjon. Mert maga a szeretet egyrészt az az indíték, amely miatt meg kell tenni mindent, másrészt viszont maga a cél is, amelynek megvalósítására kell mindent végezni. Nem lesz ugyanis bûn az, amit igazán a szeretet miatt, szeretetbõl és szeretettel cselekszünk.
<br>&nbsp;&nbsp;&nbsp;&nbsp;
Ezt a szeretetet adja meg nekünk jóságosan az, aki elõtt e szeretet nélkül nem lehetünk kedvesek, és aki nélkül egyáltalán semmit sem tehetünk, aki mint Isten él és uralkodik örök idõkön át. Ámen.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">1 Jn 3, 11; Gal 5, 14</font></div>
<br><b><font color="#FF0000">V.</font>
Ezt az üzenetet halljuk kezdettõl fogva: <font color="#FF0000">*</font> 
Szeressük egymást!</b>
<br><b><font color="#FF0000">F.</font>
Az egész törvény ebben a mondatban teljesedik be: <font color="#FF0000">*</font> 
Szeressük egymást!</b>
<!--{END:OCR5SOc_CIT2}-->
</body>
</html>
