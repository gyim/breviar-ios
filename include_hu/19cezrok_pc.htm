<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 19. HÉT</title>
</head>
<body>
<center><b> ÉVKÖZI IDÕ</b>
<p><b>19. HÉT</b></center>
<center>
<p>OLVASMÁNYOS IMAÓRA</center>

VASÁRNAP
<!--{BEGIN:OCR19NEc_CIT1}-->
<p>
<b>Ozeás próféta könyvébõl</b>
<div align="right" class="red">11, 1-11</div>
<div align="center" class="redit">Isten végtelen irgalma</div>
<b>
<p>&nbsp;&nbsp;&nbsp;&nbsp;
Ezt mondja az Úr: „Gyermek volt még Izrael, amikor megszerettem, Egyiptomból hívtam meg fiamat. De minél jobban hívtam õket, annál inkább eltávolodtak tõlem: Baaloknak áldoztak, bálványoknak gyújtottak jó illatot. Pedig én tanítottam meg járni Efraimot, a karomon hordoztam; mégsem ismerték el, hogy a gondjukat viseltem. Puha kötelékekkel vonzottam õket, a szeretet kötelékeivel. Olyan voltam hozzájuk, mint aki arcához emeli a csecsemõt; lehajoltam hozzá, enni adtam neki.
<br/>&nbsp;&nbsp;&nbsp;&nbsp;
Visszatér Egyiptom földjére, Asszíria lesz a királya, mert nem akartak megtérni. Kard járja be városait, megöli gyermekeit, és elpusztítja erõdeit.
<br/>&nbsp;&nbsp;&nbsp;&nbsp;
Népem gyönge a hûtlensége miatt, Baalt hívják segítségül, de az nem emeli fel õket. Hogyan vethetnélek el, Efraim, hogyan hagyhatnálak el, Izrael? Elvethetlek-e, mint Admát, olyanná tehetlek-e mint Cebojimot? Szívem elváltozott, egész bensõm remeg. Nem hagyom, hogy fellobbanjon haragom: Efraimot nem pusztítom el többé, mert Isten vagyok, nem ember; a körödben élõ Szent, és nem szeretem a pusztítást.
<br/>&nbsp;&nbsp;&nbsp;&nbsp;
Az Urat fogják követni, aki majd úgy fog ordítani, mint az oroszlán, igen ordítani fog, és fiai elõsietnek nyugatról. Mint a madár, elõsietnek Egyiptomból, mint a galamb, Asszíria földjérõl, és visszatelepítem õket házaikba – mondja az Úr.”
</b>
<p><span class="redsmall">VÁLASZOS ÉNEK</span>
<div align="right" class="red">Oz 11, 8. 9; Jer 31, 3</div>
<br/><b><span class="red">V.</span>
Szívem elváltozott, egész bensõm remeg: <span class="red">*</span> 
Nem hagyom, hogy fellobbanjon haragom, mert Isten vagyok, nem ember.</b>
<br/><b><span class="red">F.</span>
Örök szeretettel szerettelek, azért megõriztem irántad irgalmasságomat. <span class="red">*</span> 
Nem hagyom, hogy fellobbanjon haragom, mert Isten vagyok, nem ember.</b>
<!--{END:OCR19NEc_CIT1}-->
<!--{BEGIN:OCR19NEc_CIT2}-->
<p>
<b>Sienai Szent Katalin szûznek „Az isteni gondviselés” címû párbeszédes mûvébõl</b>
<div align="center" class="red">(4, 13: ed. latina, Ingolstadii 1583, ff. 19v-20)</div>
<p>
<div align="center" class="redit">A szeretet kötelékében</div>
<b>
<p>&nbsp;&nbsp;&nbsp;&nbsp;
Édes Uram, fordítsd irgalmas szemedet kegyesen erre a népre, Egyházad titokzatos testére: hiszen sokkal nagyobb dicsõsége lesz nevednek abból, ha megkönyörülsz teremtményeid ekkora sokaságán, mint ami énbelõlem, nyomorult magamból lenne, aki annyiszor megbántottam fölségedet. Ugyan mi tudna megvigasztalni, ha azt látnám, hogy én ugyan élvezem az életet, néped pedig a halál martaléka lenne; és ha látnám szeretett Jegyesedben a bûnök sötétségét, amely a saját hibámból és többi teremtményed hibájából származott?
<br/>&nbsp;&nbsp;&nbsp;&nbsp;
Azt szeretném tehát, és kivételes kegyelemként kérem is: teljesítse ezt a kérésemet mérhetetlen szereteted, amely arra késztetett, hogy az embert saját képedre és hasonlatosságodra megteremtsd. Könyörögve kérdem, ki vagy mi volt az oka annak, hogy az embert ekkora méltósággal ruháztad fel? Biztosan csak az a végtelen nagy szereteted, amellyel teremtményedet önmagadban szemlélted, és ez a szeretet ejtett foglyul téged. De világosan tudom azt is, hogy bûnei miatt az ember megérdemelten veszítette el azt a méltóságot, amellyel te ruháztad fel.
<br/>&nbsp;&nbsp;&nbsp;&nbsp;
Te pedig ugyanettõl a szeretetedtõl indíttatva, amikor az emberi nemet ki akartad engesztelni önmagaddal, nekünk ajándékoztad egyszülött Fiad igéjét. Fiad valóságos közbenjáró és közvetítõ lett közted és miköztünk; megigazulásunkká lett, aki megbûnhõdte és magára vette a mi összes igaztalanságunkat és gonoszságunkat irántad való engedelmességbõl, hiszen te így rendelted, örök Atyánk, amikor elhatároztad, hogy magára vegye emberi természetünket. Ó, mérhetetlen mélységû szeretet: melyik szív volna annyira kemény, hogy érzéketlen maradna és meg ne nyílna, amikor látja ennek a megmérhetetlen fenségnek a leereszkedését abba a mélységbe és elesettségbe, amelyben emberségünk vergõdik?
<br/>&nbsp;&nbsp;&nbsp;&nbsp;
Mi a te képmásod vagyunk és te a miénk, hiszen az emberben te kapcsoltad egybe ezt a kettõt, amikor örök Istenségedet elrejtetted Ádám testének gyarló leple és anyagi korlátoltsága alá. Miért van így mindez? Egyedül a te kimondhatatlan szereteted az oka ennek. Erre a mérhetetlen szeretetedre, arra kérem fölségedet lelkem minden erejével, hogy irgalmazz kegyesen nyomorult teremtményeidnek.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 100, 1-3</div>
<br/><b><span class="red">V.</span>
Jóságról és igazságról dalolok; Uram, neked szól énekem. <span class="red">*</span> 
Szeplõtelen úton járok, de te mikor látogatsz meg engem?</b>
<br/><b><span class="red">F.</span>
Tiszta szívvel akarok élni, házamnak belsejében. <span class="red">*</span> 
Szeplõtelen úton járok, de te mikor látogatsz meg engem?</b>
<!--{END:OCR19NEc_CIT2}-->

HÉTFÕ
<!--{BEGIN:OCR19POc_CIT1}-->
<p>
<b>Ozeás próféta könyvébõl</b>
<div align="right" class="red">14, 2-10</div>
<div align="center" class="redit">Felhívása megtérésre, mely után gyógyulás jön</div>
<b>
<p>&nbsp;&nbsp;&nbsp;&nbsp;
Ezt mondja az Úr: „Izrael, térj meg az Úrhoz, a te Istenedhez, hisz bûnöd miatt buktál el! Hozzatok szavakat magatokkal, és térjetek vissza az Úrhoz! Mondjátok neki: »Végy el minden gonoszságot, hogy elnyerjük a jót, és ajkunk gyümölcsét hozhassuk áldozatul. Asszíria nem segít rajtunk, lóra se szállunk többé. Nem mondjuk kezünk alkotásának ezután: Te vagy a mi Istenünk! Mert az árva csak nálad talál irgalmat.«
<br/>&nbsp;&nbsp;&nbsp;&nbsp;
Meggyógyítom hûtlenségüket, s szívembõl szeretni fogom õket, elfordul tõlük haragom. Izraelhez olyan leszek, mint a harmat; virul majd, mint a liliom, gyökeret ereszt, mint a nyárfa. Hajtásai messze ágaznak, pompás lesz, mint az olajfa, s illatos, mint a Libanon. Visszatérnek, hogy árnyékomban lakjanak, búzát termelnek, és gondozzák a szõlõt, amelynek olyan híre lesz, mint a helboni bornak. Mi köze Efraimnak ezentúl a bálványokhoz? Én hallgatom meg, én viselek rá gondot. Olyan leszek, mint a zöldellõ ciprus; tõlem származik gyümölcsöd.”
<br/>&nbsp;&nbsp;&nbsp;&nbsp;
Aki bölcs, értse meg ezeket! Aki értelmes, lássa be ezt mind! Mert egyenesek az Úr útjai, azokon járnak az igazak, de a gonoszok elbuknak rajtuk.
</b>
<p><span class="redsmall">VÁLASZOS ÉNEK</span>
<div align="right" class="red">Oz 14, 5; Jo 3, 21 
</div>
<br/><b><span class="red">V.</span>
Meggyógyítom hûtlenségüket, s szívembõl szeretni fogom õket, <span class="red">*</span> 
Mert elfordul tõlük haragom.</b>
<br/><b><span class="red">F.</span>
Megtisztítom õket a vértõl, amelytõl nem tisztítottam meg õket; és az Úr a Sionon fog lakni. <span class="red">*</span> 
Mert elfordul tõlük haragom.</b>
<!--{END:OCR19POc_CIT1}-->
<!--{BEGIN:OCR19POc_CIT2}-->
<p>
<b>Theodorétosz küroszi püspöknek „Az Úr megtestesülése” címû értekezésébõl</b>
<div align="center" class="red">(Nn. 26-27: PG 75, 1466-1467)</div>
<p>
<div align="center" class="redit">Meggyógyítom sebeiket</div>
<b>
<p>&nbsp;&nbsp;&nbsp;&nbsp;
Önkéntes készséggel vállalja Jézus azokat a szenvedéseket, amelyeket a Szentírás megjövendölt róla. Ezeket tanítványainak többször elõre megmondta, az õt dorgáló Péternek is, aki nem szívesen hallgatta e szenvedéseknek bejelentett hírét. Jézus megmagyarázta azt is, hogy a világ üdvössége e szenvedések árán valósul meg. Ezért adta át magát önként azoknak, akik õt keresték, mondván: <em>Én vagyok, akit kerestek</em> (vö. Jn 18, 5). Vádlóit feleletre sem méltatta, nem akart elrejtõzni, bár megtehette volna, hiszen máskor, nem is egyszer, kikerülte cselvetõit.
<br/>&nbsp;&nbsp;&nbsp;&nbsp;
Továbbá Jeruzsálemet is megsiratja, amely ugyan hitetlenségével maga készítette elõ pusztulását. Megjövendöli az egykor nagy hírû templom teljes lerombolását is. Türelemmel elviseli az arculverést is kétszeresen szolgalelkû megbántójától. Arcul verték, leköpdösték, kigúnyolták, megkínozták, megkorbácsolták, s végül keresztre feszítették. Elfogadta a két gonosztevõ társaságát szenvedésében. Úgy bántak vele, mint a gyilkosokkal és gonosztevõkkel. Ecettel és keserûvadszõlõborral itatták. Pálma- és virágkoszorú helyett tövissel koronázták. Gúnypalástba öltöztették, náddal verték. Lándzsával átdöfték oldalát, és végül sírba tették.
<br/>&nbsp;&nbsp;&nbsp;&nbsp;
De mindezt azért szenvedte el, hogy így váltson meg bennünket. Bár azok vonják magukra bûnük büntetését, akik a bûnnek szolgáltak, õ, aki teljesen bûn nélkül volt s mindent igazságban cselekedett, mégis magára vállalta a bûnösök kemény büntetését; a ránk vonatkozó régi büntetést eltörölte a keresztfán. <em>Krisztus ugyanis</em> – mint Pál apostol mondja – <em>megváltott minket a törvény átkától, amikor átokká lett értünk. Hiszen az Írás szerint: Átkozott mind, aki a fán függ</em> (Gal 3, 13). A töviskorona vetett véget Ádám büntetésének. Bûne elkövetése után ugyanis ezt hallotta: <em>A föld átkozott lesz miattad, tövist és bojtorjánt terem számodra</em> (Ter 3, 17).
<br/>&nbsp;&nbsp;&nbsp;&nbsp;
A keserû itallal Jézus magába itta a halandó és szenvedõ emberiség keserûségét és kínját. Az ecettel vállalta az ember rosszra hajló természetét, és kegyesen jóra hajló készséggé változtatta. A palásttal királyságát jelezte. A náddal a sátán hatalmának gyengeségét és törékenységét tüntette fel. Arculverése a mi megszabadulásunkat hirdette. Maga vállalta a nekünk járó büntetéseket, szenvedéseket és sebeket.
<br/>&nbsp;&nbsp;&nbsp;&nbsp;
Megnyitott oldala nem azt jelzi mint az Ádámé, hogy megjelent a nõ, aki vétkével a halál szülõanyja lett, hanem az élet forrását jelenti, amely kettõs árjával életet ad a világnak. Az egyik árja a keresztségben újjászül bennünket és a halhatatlanság köntösébe öltöztet, a másik pedig a már újjászülötteket táplálja Istenünk asztalánál, mint a tej a csecsemõket.
</b>
<p><span class="redsmall">VÁLASZOS ÉNEK</span>
<div align="right" class="red">Iz 53, 5; 1 Pét 2, 24</div>
<br/><b><span class="red">V.</span>
A mi bûneinkért szúrták át, a mi gonoszságainkért törték össze; a mi békességünkért érte utol a büntetés, <span class="red">*</span> 
Az õ sebei szereztek nekünk gyógyulást.</b>
<br/><b><span class="red">F.</span>
Vétkeinket a saját testében fölvitte a keresztfára, <span class="red">*</span> 
Az õ sebei szereztek nekünk gyógyulást.</b>
<!--{END:OCR19POc_CIT2}-->

KEDD
<!--{BEGIN:OCR19UTc_CIT1}-->
<p>
<b>Mikeás próféta könyvébõl</b>
<div align="right" class="red">3, 1-12</div>
<div align="center" class="redit">A fejedelmek bûnei miatt elpusztul Jeruzsálem</div>
<b>
<p>&nbsp;&nbsp;&nbsp;&nbsp;
„Halljátok, Jákob fejedelmei és Izrael házának vezérei! Vajon nem nektek kellene-e ismerni a jogot? Mégis gyûlölitek a jót, és a gonoszt szeretitek. Amikor majd felfalják népem maradékát, bõrét lenyúzzák, csontját összetörik, amikor majd felaprózzák, mint a húst a fazékban, a pecsenyét a lábasban, akkor majd kiáltanak az Úrhoz. De õ nem hallgatja meg õket; elrejti majd elõlük arcát abban az idõben a bûnök miatt, amelyeket elkövettek.”
<br/>&nbsp;&nbsp;&nbsp;&nbsp;
Ezt üzeni az Úr a prófétáknak, akik félrevezetik népemet: Ha van mit a foguk alá venniük, azt hirdetik: „Béke!” De ha valaki nem tömi a szájukat, hadat üzennek ellene. Nos, ezért látomás helyett éjszaka borul rátok, jövendölés helyett sötétség tör rátok. Lenyugszik a nap a próféták felett, a nappal éjszakára fordul. Akkor majd megszégyenülnek a látók, szégyen borítja a jövendõmondokat. Mindegyiküknek zárva marad a szája, mert nem jön az Istentõl üzenet. Engem azonban erõ tölt el, az Úr lelke, igazság, bátorság, hogy feltárjam Jákob elõtt vétkét, Izrael elõtt gonoszságát.
<br/>&nbsp;&nbsp;&nbsp;&nbsp;
Halljátok hát, Jákob házának fejedelmei és Izrael házának vezérei, ti, akik megvetitek az igazságot, és ami jogos, azt kijátsszátok. Ti, akik vérdíjból építitek fel Siont és gonoszságból Jeruzsálemet! Fejedelmei ajándékért szolgáltatnak igazságot, papjai bérért döntenek, prófétái ezüstért jövendölnek. És még az Úrban bizakodnak! Azt mondják: „Nemde közöttünk van az Úr? Nem érhet minket semmi veszedelem!” Bizony, ezekért, vétkeitek miatt, felszántják Siont, mint a szántóföldet, Jeruzsálem romhalmazzá válik, a templomhegy erdõ borította magaslattá.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 78, 1; Dán 3, 42. 29</div>
<br/><b><span class="red">V.</span>
Pogányok törtek örökségedre, Istenünk, meggyalázták szent templomodat, Jeruzsálemet romba döntötték. <span class="red">*</span> 
Ne engedd, hogy megszégyenüljünk, hanem bánj velünk nagy irgalmasságod szerint.</b>
<br/><b><span class="red">F.</span>
Vétkeztünk, gonoszat tettünk, eltávoztunk tõled. <span class="red">*</span> 
Ne engedd, hogy megszégyenüljünk, hanem bánj velünk nagy irgalmasságod szerint.</b>
<!--{END:OCR19UTc_CIT1}-->
<!--{BEGIN:OCR19UTc_CIT2}-->
<p>
<b>Theodorétosz küroszi püspöknek „Az Úr megtestesülése” címû értekezésébõl</b>
<div align="center" class="red">(N. 28: PG 75, 1467-1470)</div>
<p>
<div align="center" class="redit">Az õ sebei szereztek nekünk gyógyulást</div>
<b>
<p>&nbsp;&nbsp;&nbsp;&nbsp;
A mi orvosságunk: a Megváltónk gyötrelmei, amit a próféta tanítva így mond el: õ a mi bûneinket hordozza, és miértünk szenved. Mi pedig úgy tartottuk, hogy betegségben meg büntetésben és kínzatásban részesül, õ pedig a mi bûneinkért szenvedte sebeit, a mi gonoszságainkért törték össze, a mi békességünkért van rajta a fenyíték, az õ sebei szereztek nekünk gyógyulást. Mindnyájan mint tévelygõ juhok bolyongtunk, ezért vitték el, mint juhot a leölésre, és elnémult, mint nyírója elõtt a bárány (vö. Iz 53, 4-7).
<br/>&nbsp;&nbsp;&nbsp;&nbsp;
Miként a pásztor, ha észreveszi, hogy nyája elszéledt, felveszi kezébe az egyik bárányt és elviszi a neki kívánatos legelõre, ennek a nyomában a többit is magához viszi vissza, ugyanígy az Isten Igéje is, midõn az eltévelyedett emberiséget látta, felvette a szolga alakját és önmagával egyesítette. Ennek nyomán az egész emberi természetet visszafordította önmagához, és isteni legelõre vezette azokat, akik rossz legelõkön éheztek és farkasok prédái voltak.
<br/>&nbsp;&nbsp;&nbsp;&nbsp;
Megváltónk ezért vette fel magára az emberi természetet, ezért vállalta az Úr Krisztus az üdvöt hozó szenvedést, hogy meghalva és sírba temetve legyõzze azt a régi zsarnokot, és így a romlandóságban sínylõdõknek romolhatatlanságot ígért. Lerombolt templomát ugyanis helyreállítva és feltámasztva, a megholtaknak és az õ feltámadását váróknak is igaz és biztos ígéreteket helyezeti kilátásba.
<br/>&nbsp;&nbsp;&nbsp;&nbsp;
„Mert – úgymond – amiként ez a tõletek vett emberi természet az Istenségnek bennelakozása és személyes egysége folytán elnyerte a feltámadást, és a romlandóságot és szenvedéseket magáról levetve romolhatatlanná és halhatatlanná vált, ugyanígy ti is a halál nyomasztó szolgaságából felszabadultok, és a romlandóságot a szenvedésekkel együtt levetve halhatatlanságba öltöztök.”
<br/>&nbsp;&nbsp;&nbsp;&nbsp;
Ezért adta minden ember számára a keresztség ajándékát is az apostolok által: Menjetek tehát, tegyétek tanítványommá mind a népeket. Kereszteljétek meg õket az Atya és a Fiú és a Szentlélek nevében (Mt 28, 19). A keresztség ugyanis az Úr halálának bizonyos utánzása és képmása, így tanítja Pál: Ha halálának hasonlóságában egybenõttünk Fiával, úgy leszünk feltámadásában is (Róm 6, 5).
</b>
<p><span class="redsmall">VÁLASZOS ÉNEK</span>
<div align="right" class="red">Jn 10, 15. 18; Jer 12, 7</div>
<br/><b><span class="red">V.</span>
Életemet adom juhaimért; <span class="red">*</span> 
Nem veszi el tõlem senki, magam adom oda.</b>
<br/><b><span class="red">F.</span>
Elhagytam házamat, lemondtam örökrészemrõl; ellenségei kezére juttattam lelkemet, amit annyira szerettem. <span class="red">*</span> 
Nem veszi el tõlem senki, magam adom oda.</b>
<!--{END:OCR19UTc_CIT2}-->

SZERDA
<!--{BEGIN:OCR19STRc_CIT1}-->
<p>
<b>Mikeás próféta könyvébõl </b>
<div align="right" class="red">4, 1-7</div>
<div align="center" class="redit">A népek az Úr begyére sereglenek</div>
<b>
<p>&nbsp;&nbsp;&nbsp;&nbsp;
Ezt mondja az Úr: „A napok végén az Úr templomának hegye a hegyek orma fölé emelkedik, magasabb lesz minden halomnál. A népek odasereglenek, hatalmas nemzetek tódulnak oda. »Gyertek – mondják –, menjünk fel az Úr hegyére, Jákob Istenének templomába, hogy tanítson meg minket útjaira, és az õ ösvényein járjunk. Mert a Sionról származik a törvény, Jeruzsálembõl az Úr szava.«
<br/>&nbsp;&nbsp;&nbsp;&nbsp;
Nagy nemzeteken uralkodik majd, hatalmas népek fölött ítélkezik. A kardjukból ekevasat kovácsolnak, a lándzsájukból meg sarlót. Nem ragad többé kardot nemzet nemzet ellen, nem tanulják többé a hadviselést. Szõlõje tövében ül majd mindenki, meg fügefája alatt, és senki nem zavar senkit. A Seregek Urának ajka mondta ezt így.”
<br/>&nbsp;&nbsp;&nbsp;&nbsp;
Minden nemzet a maga istenének nevében jár, mi pedig az Úrnak, a mi Istenünknek nevében járunk, örökkön-örökké.
<br/>&nbsp;&nbsp;&nbsp;&nbsp;
„Azon a napon – mondja az Úr – összegyûjtöm majd a sántákat, egybegyûjtöm a számûzötteket és akiket megbüntettem. A sántákat maradékká teszem, az elfáradtakat hatalmas néppé, s az Úr uralkodik majd rajtuk a Sion hegyén mostantól fogva mindörökké.”
</b>
<p><span class="redsmall">VÁLASZOS ÉNEK</span>
<div align="right" class="red">Mik 4, 2; Jn 4, 25</div>
<br/><b><span class="red">V.</span>
Gyertek, menjünk fel az Úr hegyére, Jákob Istenének templomába, <span class="red">*</span> 
Hogy megtanítson minket útjaira, és az õ ösvényein járjunk.</b>
<br/><b><span class="red">F.</span>
Eljön a Messiás, azaz a Fölkent, s amikor eljön, mindent tudtunkra ad. <span class="red">*</span> 
Hogy megtanítson minket útjaira, és az õ ösvényein járjunk.</b>
<!--{END:OCR19STRc_CIT1}-->
<!--{BEGIN:OCR19STRc_CIT2}-->
<p>
<b>Szent Ágoston püspöknek a zsoltárokról szóló fejtegetéseibõl</b>
<div align="center" class="red">(Ps 47, 7: CCL 38, 543-545)</div>
<p>
<div align="center" class="redit">Jöjjetek, menjünk fel az Úr hegyére!</div>
<b>
<p>&nbsp;&nbsp;&nbsp;&nbsp;
Ahogyan hallottuk, úgy láttuk is (Zsolt 47, 9). Ó boldog Egyház! Volt idõ, amikor még csak hallottad, és eljött az idõ, amikor már láttad is. Hallotta még ígéretekben, látja már beteljesülésekben, hallotta még jövendölésekben, látja már az evangéliumban. Mindazt ugyanis, ami most beteljesedik, már elõbb megjövendölték. Emeld fel tehát szemedet, és tekints szét a világon; lásd már, hogy ez a te örökséged a föld határáig; lásd meg, hogyan teljesedik már be az ígéret: Minden király leborul elõtte, minden nép az õ szolgája lesz (Zsolt 71, 11). Nézd, hogyan teljesedett be, ami írva van: Emelkedj, Istenem, az egek fölé, dicsõítsenek az egész földön! (Zsolt 56, 6). Lásd õt, akinek kezét és lábát átszegezték, akinek a kereszten függõ csontjait megszámlálták, akinek a köntösére sorsot vetettek; lásd, hogy uralkodik már az, akit ezek a kereszten függni láttak; lásd, hogy már az égben trónol az, akit ezek megvetettek, amíg e földön járt. Nézd ezután hogyan teljesedik be: Gondoljon az Úrra és térjen hozzá a föld minden határa, boruljanak le elõtte a nemzetek családjai (Zsolt 21, 28). Ezt látva kiálts fel örömmel: Ahogyan hallottuk, úgy láttuk is (Zsolt 47, 9).
<br/>&nbsp;&nbsp;&nbsp;&nbsp;
A pogányok közül való Egyházhoz így szól találóan a Szentírás: Hallgass rám, leányom, és figyelj, felejtsd el népedet és atyád házát! (Zsolt 44, 11). Hallgass rám és figyelj: elõször hallod, amit nem látsz, azután majd meglátod, amit hallottál, írva van: Szolgám lett oly nép is, melyet nem ismertem, puszta hírem elõtt megjuhászodott (Zsolt 17, 45). Ha tehát puszta hírem elõtt megjuhászodott, akkor még nem látott. És ugyanígy írva van: Akiknek hírül sem adták, azok látni fogják, és akik nem is hallottak róla, azok majd érteni fogják (vö. Iz 52, 15). Akikhez nem volt küldve egy próféta sem, azok, amikor elõször meghallották a prófétákat, meg is értették, akik pedig elõbb nem hallották, mihelyt meghallották õket, csodálkoztak. Lemaradtak azok, akikhez Isten prófétákat és szent könyveket küldött, az igazságot nem értették meg, akik a törvény tábláit kapták, örökségüket nem õrizték meg. De mi, ahogyan hallottuk, úgy láttuk is.
<br/>&nbsp;&nbsp;&nbsp;&nbsp;
Az erõsségek Urának városában, Istenünk városában (Zsolt 47, 9). Ott hallottuk, ott láttuk is. Mindörökre megalapozta azt az Úr (Zsolt 47, 9). Ne támadjanak olyanok, akik mondják: Nézzétek, itt a Krisztus vagy amott (Mt 24, 23). Aki mondja: Nézzétek, itt van, nézzétek, amott, az pártokra szakít. Isten egységet ígért: a királyok összegyûlnek és nem lesz köztük széthúzás. De vajon ez a város, amely uralkodik a világon, egyszer talán megszûnik? Távol legyen: Mindörökre építette azt az Úr. Ha Isten mindörökre építette azt, attól félsz, hogy rombadõl?
</b>
<p><span class="redsmall">VÁLASZOS ÉNEK</span>
<div align="right" class="red">Lev 26, 11-12; 2 Kor 6, 16</div>
<br/><b><span class="red">V.</span>
Lakóhelyet választok köztetek, és nem vetlek el benneteket. <span class="red">*</span> 
Közöttetek fogok élni, Istenetek leszek, ti meg népem lesztek.
</b>
<br/><b><span class="red">F.</span>
Ti az élõ Isten temploma vagytok, ahogy Isten mondja: <span class="red">*</span> 
Közöttetek fogok élni, Istenetek leszek,ti meg népem lesztek.
</b>
<!--{END:OCR19STRc_CIT2}-->

CSÜTÖRTÖK
<!--{BEGIN:OCR19STVc_CIT1}-->
<p>
<b>Mikeás próféta könyvébõl</b>
<div align="right" class="red">5, 1-8</div>
<div align="center" class="redit">A Messiás maga lesz a béke</div>
<b>
<p>&nbsp;&nbsp;&nbsp;&nbsp;
Ezt mondja az Úr: „Most aztán légy erõs, Erõd! Sáncot emeltek ellenünk, vesszõvel verték arcul Izrael bíráját. De te, (Betlehem) Efrata, bár a legkisebb vagy Júda nemzetségei között, mégis belõled születik majd nekem, aki uralkodni fog Izrael felett. Származása az õsidõkre, a régmúlt idõkre nyúlik vissza. Ezért elhagyja õket az Úr, míg nem szül, akinek szülnie kell, és testvéréhez, Izrael fiaihoz vissza nem tér a maradék. Föllép és legelteti nyáját az Úr erejében, az Úrnak, az õ Istenének fenséges nevében. Letelepedhetnek, mert hatalmát kiterjeszti egészen a föld határáig, õ maga a béke lesz.
<br/>&nbsp;&nbsp;&nbsp;&nbsp;
Megszabadít minket Asszíriától, ha betör országunkba, és határainkat tiporja. Ha Asszíria betör országunkba és földünket tiporja, hét pásztort állítunk fel ellene, nyolc vezetõ embert. Karddal õrzik majd Asszíria földjét, pallossal Nimród földjét.
<br/>&nbsp;&nbsp;&nbsp;&nbsp;
Jákob maradéka olyan lesz majd a sok nép között, mint a harmat, amely az Úrtól jõ, mint az esõcsepp a zöldellõ mezõn: nem emberben bízik, és nem szorul az ember fiára. Akkor Jákob maradéka olyan lesz majd a sok nép között, mint az oroszlán az erdõ vadjai között, mint az oroszlánkölyök a juhnyájban: amerre jár, gázol és zsákmányol, és senki nem ragadja el tõle a zsákmányt.
</b>
<p><span class="redsmall">VÁLASZOS ÉNEK</span>
<div align="right" class="red">Mik 5, 2. 4. 5; Zak 9, 10</div>
<br/><b><span class="red">V.</span>
Fölséges Isten városa, Betlehem, belõled születik majd, aki uralkodni fog Izrael felett. Származása az õsidõkre nyúlik vissza, és hatalmát kiterjeszti egészen a föld határáig: <span class="red">*</span> 
Õ maga lesz a béke földünkön.</b>
<br/><b><span class="red">F.</span>
Békét hirdet a népeknek, uralkodik tengertõl tengerig. <span class="red">*</span> 
Õ maga lesz a béke földünkön.</b>
<!--{END:OCR19STVc_CIT1}-->
<!--{BEGIN:OCR19STVc_CIT2}-->
<p>
<b>Nyssai Szent Gergely püspöknek „A keresztény tökéletesseg” címû értekezésébõl</b>
<div align="center" class="red">(PG 46, 259-262)</div>
<p>
<div align="center" class="redit">Krisztus a mi békességünk és világosságunk</div>
<b>
<p>&nbsp;&nbsp;&nbsp;&nbsp;
Õ a mi békességünk, aki a kettõt eggyé forrasztotta (Ef 2, 14). Fontoljuk meg, hogy Krisztus a béke; akkor pedig csak azzal a feltétellel bizonyul igaznak a mi keresztény nevünk, vagyis hogy krisztusiak vagyunk, ha a bennünk élõ békesség által Krisztust tükrözi az életünk, õ az ellenségeskedést megszüntette (Ef 2, 16), mondja róla az Apostol. Semmiképpen se támasszuk fel tehát az ellenségeskedést egymás között. Egész életmódunk tanúsítsa, hogy valóban meghalt az ellenségeskedés. Nehogy életre keltsük egymás között azt, amit oly fönséges módon szüntetett meg Isten, amikor megváltott minket. Pedig igenis új életre keltenénk azt önmagunkban a saját lelkünk vesztére, ha gyûlölködnénk és a jogtalanságokat nem akarnánk elfelejteni; kárunkra felébresztenénk azt, ami örvendetes módon már megszûnt.
<br/>&nbsp;&nbsp;&nbsp;&nbsp;
Ellenkezõleg! Ha él a szívünkben Krisztus, a mi békességünk, akkor mi is szüntessük meg az ellenségeskedést, hogy amint hisszük, hogy õ ezt már megtette, úgy e hitünk szerint valósuljon meg az a mi életünkben is. Amint ugyanis õ ledöntötte a válaszfalat és e kettõt önmagában, egy új emberben egyesítette és ezzel létrehozta a békét is, ugyanígy kell nekünk is kiengesztelõdnünk nemcsak azokkal, akik minket kívülrõl támadnak, hanem ki kell engesztelnünk azokat is, amelyek bennünk lázadásokat szítanak, hogy többé már ne tusakodjék a test a lélek ellen, sem a lélek a test ellen. Legyen tehát az isteni törvénynek alávetve a test szerinti bölcsesség, és uralkodjék ezáltal szívünkben a béke, valósítsuk meg magunkban ismét az új és békességes embert, és egy legyen az, ami eddig kettõ volt.
<br/>&nbsp;&nbsp;&nbsp;&nbsp;
A béke ugyanis nem más, mint két ellentétesnek az összhangja. Amint tehát megszûnik emberi természetünknek ez a belsõ háborúsaga és élvezzük belsõ békénket, mi magunk is békesség leszünk, és a mi igazi – magától Krisztustól kapott – keresztény nevünket a valóságnak megfelelõ módon fogjuk majd a világnak bemutatni.
<br/>&nbsp;&nbsp;&nbsp;&nbsp;
Most pedig fontoljuk meg azt, hogy Krisztus az igazi világosság, aki a legcsekélyebb hazugsággal sem keveredik. Ebbõl az a tanulság számunkra, hogy a mi életünket is az igazi világosságnak kell beragyognia. Az igazság Napjának fénysugarai pedig azok a belénk öntött erények, amelyek azért áradnak lelkünkbe, hogy azt bevilágítsák, hogy vessük le a sötétség tetteit, és éljünk tisztességesen, mint nappal (Róm 13, 12), utasítsuk el magunktól gyalázatos titkos bûneinket, és mindenben a világosság útmutatása szerint cselekedjünk, hogy így mi magunk is fény legyünk, és jócselekedeteinkkel másoknak világítsunk, hiszen éppen ez a fény természete.
<br/>&nbsp;&nbsp;&nbsp;&nbsp;
Ha pedig azt nézzük, hogy Krisztus a mi megszentelõdésünk, akkor ez arra int bennünket, hogy tartózkodjunk minden bûnös és tisztátalan cselekedettõl és gondolattól is, ezzel is mutassuk meg, hogy az õ nevérõl vagyunk elnevezve kereszténynek, és így ne csak üres szavakkal, hanem életmódunkkal is tanúskodjunk megszemlélésének erejérõl.
</b>
<p><span class="redsmall">VÁLASZOS ÉNEK</span>
<div align="right" class="red">Lk 1, 78. 79</div>
<br/><b><span class="red">V.</span>
Eljön hozzánk a felkelõ Napunk a magasságból, <span class="red">*</span> 
Hogy lépteinket a békesség útjára vezérelje.</b>
<br/><b><span class="red">F.</span>
A sötétségben és a halál árnyékában ülõknek fényt áraszt. <span class="red">*</span> 
Hogy lépteinket a békesség útjára vezérelje.</b>
<!--{END:OCR19STVc_CIT2}-->

PÉNTEK
<!--{BEGIN:OCR19PIc_CIT1}-->
<p>
<b>Mikeás próféta könyvébõl </b>
<div align="right" class="red">6, 1-15</div>
<div align="center" class="redit">Az Úr perbe száll népével</div>
<b>
<p>&nbsp;&nbsp;&nbsp;&nbsp;
Halljátok az Úr szavát! „Rajta! Szállj perbe a hegyek elõtt, a halmok hallják meg szavadat!” Halljátok meg az Úr panaszát, hegyek, és ti, erõs alapjai a földnek! Mert perbe száll az Úr népével, vádbeszédet mond Izrael ellen.
<br/>&nbsp;&nbsp;&nbsp;&nbsp;
„Népem! Mit vétettem neked? Mi eshetett nehezedre? Felelj nekem! Talán az, hogy kihoztalak Egyiptom földjérõl, kiszabadítottalak a szolgaság házából? Hogy Mózest, Áront és Mirjámot küldtem elõtted? Népem! Emlékezz csak, mi volt Baláknak, Moáb királyának a terve? És mit felelt neki Bileám, Beor fia? – Sittimtõl Gilgálig, hogy megismerd az Úrnak igazságos tetteit.”
<br/>&nbsp;&nbsp;&nbsp;&nbsp;
„Mivel állhatok az Úr elé, mivel borulhatok a magasságos Isten elé? Álljak oda égõáldozatokkal, egyesztendõs borjakkal? Kosok ezreiben telik-e az Úrnak kedve, vagy áradó olajpatakokban? Feláldozzam-e elsõszülöttemet vétkemért, méhem gyümölcsét saját bûnömért?”
<br/>&nbsp;&nbsp;&nbsp;&nbsp;
„Megmondták neked, ó ember, mi a jó, és mit kíván tõled az Úr: Semmi mást, mint hogy váltsd tettekre az igazságot, szeresd hûségesen, és járj alázatosan a te Isteneddel.”
<br/>&nbsp;&nbsp;&nbsp;&nbsp;
Íme az Úr szava! Ezt üzeni a városnak: „Halljátok meg, törzs és akik egybegyûltetek! A gazdagok eltelnek erõszakkal, a lakosok hazugságot beszélnek. Eltûrhetem-e a hamis mércét, a kicsire szabott, gyûlöletes mérõt? Jogosnak tarthatom-e a hamis mérleget, és a zacskóban a hamis súlyokat?
<br/>&nbsp;&nbsp;&nbsp;&nbsp;
Azért hozzáláttam, hogy sújtsalak, hogy pusztítsalak a bûneid miatt. Vetsz majd, de nem aratsz, sajtolod az olajat, a mustot, de olajjal nem kened magad, és nem iszol a borból. Eszel majd, de nem lakol jól soha; amit félreteszel, azt nem mentheted meg, s ha megmented is, kiszolgáltatom a kardnak.”
</b>
<p><span class="redsmall">VÁLASZOS ÉNEK</span>
<div align="right" class="red">Vö. Mik 6, 8; Zsolt 36, 3</div>
<br/><b><span class="red">V.</span>
Megmondom neked, ó ember, mi a jó, és mit kíván tõled az Úr: <span class="red">*</span> 
Váltsd tettekre az igazságot, szeresd hûségesen, és járj alázatosan a te Isteneddel.</b>
<br/><b><span class="red">F.</span>
Bizakodj az Úrban és jót cselekedj, országát lakod akkor. <span class="red">*</span> 
Váltsd tettekre az igazságot, szeresd hûségesen, és járj alázatosan a te Isteneddel.</b>
<!--{END:OCR19PIc_CIT1}-->
<!--{BEGIN:OCR19PIc_CIT2}-->
<p>
<b>Szent Pacianus püspöknek a keresztségrõl mondott beszédébõl</b>
<div align="center" class="red">(Nn. 5-6: PL 13, 1092-1093)</div>
<p>
<div align="center" class="redit">A Szentlélek által új életmódot folytassunk Krisztusban!</div>
<b>
<p>&nbsp;&nbsp;&nbsp;&nbsp;
Ádám bûne az egész emberi nemre átterjedt. Egy ember által lépett a világba a bûn – mondja az Apostol –, majd a bûn által a halál, így a halál minden ember osztályrésze lett (Róm 5, 12). Ezért a Krisztus által szerzett megigazulásnak is az egész emberi nemre ki kell terjednie. Amint Ádám a bûne által az összes leszármazottjának vesztét okozta, úgy Krisztus az igaz volta révén egész népét életre kelti. Az Apostol is ezt hangoztatja, amikor így szól: Ahogy egy embernek engedetlensége miatt mindnyájan bûnössé váltak, egynek engedelmességéért meg is igazultak, hogy amint halált hozóan uralkodott a bûn, úgy uralkodjék az örök életre az igazságosság által a kegyelem is. (Róm 5, 19. 21).
<br/>&nbsp;&nbsp;&nbsp;&nbsp;
De kérdezhetné valaki: „Ádám bûne méltán átszármazott az utódokra, hiszen tõle származtak, de vajon mi, akik Krisztustól származtunk ezért üdvözülhetünk is õáltala?” Ne gondolkodjatok a test szerint: mindjárt meglátjátok, hogyan származunk Krisztustól! Az idõk teljességében Krisztus testet és lelket kapott, amikor Máriától megszületett. Ennek a testnek az üdvösségéért jött, ezt nem hagyta az alvilágban, ezt egyesítette a lélekkel és így tette saját testévé, így jött létre az Úr frigye az egy test közösségében, és így valósult meg a nagy titok: Krisztusnak és az Egyháznak egysége egyetlen testben.
<br/>&nbsp;&nbsp;&nbsp;&nbsp;
Ebbõl a frigybõl születik a keresztény nép, az Úr fentrõl jövõ Lelke által. Az isteni életcsíra azonnal lelkünkre árad és vele egyesül, így indulunk fejlõdésnek az anyai testben, hogy megszületve életre keljünk Krisztusban. Ezért mondja az Apostol: Ádám, az elsõ ember élõ lénnyé lett, az utolsó Ádám pedig éltetõ lélekké (1 Kor 15, 45). Ilyen módon ad életet Krisztus az Egyházban papjai által, ahogy az Apostol mondja: Én adtam nektek életet Krisztusban (1 Kor 4, 15). Tehát Krisztus, a Szentlélek által, a pap szolgálatán keresztül és a hit erejébõl, életre hívja az új embert, aki anyja méhében fejlõdött, és akit az Egyház befogadott az újjászületés vizében.
<br/>&nbsp;&nbsp;&nbsp;&nbsp;
Be kell ezért fogadnunk Krisztust, hogy általa újjá születhessünk, mert János apostol mondja: Akik befogadták õt, azoknak hatalmat adott, hogy Isten gyermekei legyenek (Jn 1, 12). Ilyen újjászületés azonban nem lehetséges másképpen, csak a keresztség, a krizma és a papság szentsége által. A keresztvíz lemossa a bûnöket, a krizma által a Szentlélek árad ki reánk, mindkettõt az elöljáró pap keze és ajka által nyerjük el. Így születik újjá és így újul meg Krisztusban az egész ember; hogy miként Krisztus feltámadt a halálból, úgy mi is új életre keljünk (Róm 6, 4), azaz: elhagyva elõzõ életünk tévelygéseit, a Szentlélek által új életmódot folytassunk Krisztusban.
</b>
<p><span class="redsmall">VÁLASZOS ÉNEK</span>
<div align="right" class="red">Róm 5, 19. 21; 1 Jn 4, 10</div>
<br/><b><span class="red">V.</span>
Ahogy egy embernek engedetlensége miatt mindnyájan bûnössé váltak, egynek engedelmességéért meg is igazultak. <span class="red">*</span> 
Hogy amint halált hozóan uralkodott a bûn, úgy uralkodjék az örök életre szóló megigazulással a kegyelem is, Jézus Krisztus által.</b>
<br/><b><span class="red">F.</span>
Isten elküldte a Fiát bûneinkért engesztelésül. <span class="red">*</span> 
Hogy amint halált hozóan uralkodott a bûn, úgy uralkodjék az örök életre szóló megigazulással a kegyelem is, Jézus Krisztus által.</b>
<!--{END:OCR19PIc_CIT2}-->

SZOMBAT
<!--{BEGIN:OCR19SOc_CIT1}-->
<p>
<b>Mikeás próféta könyvébõl</b>
<div align="right" class="red">7, 7-20</div>
<div align="center" class="redit">Isten városa az üdvösségre vágyakozik, amelynek <!--{ZALOMENIE:<br/>}-->feltétele a bûntõl való szabadulás</div>
<b>
<p>&nbsp;&nbsp;&nbsp;&nbsp;
Én az Úrra emelem tekintetem, az Istenben bízom, aki megment, az én Istenem meghallgat engem.
<br/>&nbsp;&nbsp;&nbsp;&nbsp;
Ellenségem, ne örülj! Igaz, elestem, de fölkelek, sötétségben éltem, de az Úr a világosságom. Az Úr haragját el kell viselnem – hisz vétkeztem ellene – mindaddig, míg ítéletet nem hoz ügyemben, és igazságot nem szolgáltat nekem. Elvezet a világosságra és megláthatom igaz tetteit. Ha látja ellenségem, elborítja a szégyen, azt, aki így szólt hozzám: „Ugyan hol az Úr, a te Istened?” Szemem örömmel látja majd, amikor eltiporják, mint az utca sarát.
<br/>&nbsp;&nbsp;&nbsp;&nbsp;
Elérkezik a nap, amikor fölépítik sáncaidat, a nap, amikor kiterjesztik határaidat, a nap, amikor mindenki hozzád siet Asszíriától Egyiptomig, Tirusztól a Folyóig, az egyik tengertõl a másikig, egyik hegytõl a másikig. A föld pusztasággá lesz lakói miatt, tetteik gyümölcse miatt.
<br/>&nbsp;&nbsp;&nbsp;&nbsp;
Legeltesd botoddal népedet, örökséged nyáját, amely egyedül él az erdõben, egy gyümölcsöskertnek a közepén. Bárcsak legelhetne a Básánon és Gileádban, mint hajdanában! Mint azokban a napokban, amikor kivonultál Egyiptomból: mutass nekünk csodajeleket! Látni fogják a népek, és megszégyenülnek minden hatalmuk ellenére; a kezüket a szájukra teszik, a fülük pedig megsüketül. Homokot esznek, mint a kígyó, mint a földön csúszó állatok. Búvóhelyükrõl remegve jönnek elõ, félnek és rettegnek színed elõtt.
<br/>&nbsp;&nbsp;&nbsp;&nbsp;
Melyik isten olyan, mint te, aki elveszed a gonoszságot, és megbocsátod a vétkeket? Aki nem haragszol mindörökre, hanem kedved leled az irgalomban? Irgalmazz nekünk még ez egyszer, tipord össze vétkeinket, vesd a tenger mélyére minden bûnünket! Tanúsíts hûséget Jákob iránt, irgalmat Ábrahám iránt, amint megesküdtél atyáinknak õsidõktõl fogva.
</b>
<p><span class="redsmall">VÁLASZOS ÉNEK</span>
<div align="right" class="red">Zsid 10, 37; Mik 7, 19</div>
<br/><b><span class="red">V.</span>
Eljön az eljövendõ és nem késik; nem fogunk félni, <span class="red">*</span> 
Mert õ a mi Üdvözítõnk.</b>
<br/><b><span class="red">F.</span>
Összetiporja vétkeinket, és a tenger mélyére veti minden vétkünket. <span class="red">*</span> 
Mert õ a mi Üdvözítõnk.</b>
<!--{END:OCR19SOc_CIT1}-->
<!--{BEGIN:OCR19SOc_CIT2}-->
<p>
<b>Szent Pacianus püspöknek a keresztségrõl mondott beszédébõl</b>
<div align="center" class="red">(Nn. 6-7: PL 13, 1093-1094)</div>
<p>
<div align="center" class="redit">Ki hasonló hozzád, Istenünk; te megbocsátod bûneinket</div>
<b>
<p>&nbsp;&nbsp;&nbsp;&nbsp;
Ahogy a földi ember képét magunkon hordoztuk, a mennyeinek képét is magunkon fogjuk hordozni, mert az elsõ ember földbõl való, földi, a második ember a mennybõl való, mennyei (vö. 1 Kor 15, 41-49). Ha ez megvalósul bennünk, szeretteim, többé már nem halunk meg. Még ha elporlad is ez a testünk, élünk majd Krisztusban, hiszen õ maga mondja: Aki bennem hisz, mégha meghal is, élni fog (Jn 11, 25).
<br/>&nbsp;&nbsp;&nbsp;&nbsp;
Bizonyosak lehetünk tehát – az Úr saját tanúsága alapján –, hogy Ábrahám, Izsák, Jákob és Istennek összes szentjei élnek. Hiszen éppen ezekrõl mondja az Úr: Mindezek élnek, mert Isten nem a holtaknak, hanem az élõknek Istene (vö. Mt 22, 32). Az Apostol is így beszél magáról: Számomra az élet Krisztus, a halál pedig nyereség. Szeretnék elköltözni, hogy Krisztussal egyesüljek (vö. Fil 1, 21-23). Továbbá: Míg e testben vándorként élünk, távol járunk az Úrtól. A hitben élünk még és nem a szemlélésben (1 Kor 5, 6). Ez a mi hitünk, szeretett testvéreim. Mert ha csak ebben az életben reménykedünk, minden embernél szánalomra méltóbbak vagyunk (vö. 1 Kor 15, 19). A földi élet az állatok, a vadak és a madarak számára látszólag közös a mienkkel, sõt az övék néha hosszabb is. Az emberi élet sajátos többlete, amelyet Krisztus ad Lelke által, maga az örök élet, de csak akkor, ha többé már nem vétkezünk. Mert amint a halált bûn által vonjuk magunkra és az erényes élet révén kerüljük el, úgy az életet bûnökkel lehet elveszíteni, erényekkel pedig megõrizni. Mert a bûn zsoldja a halál, Isten kegyelmi ajándéka azonban az Örök élet Jézus Krisztusban, a mi Urunkban (Róm 6, 23).
<br/>&nbsp;&nbsp;&nbsp;&nbsp;
Õ az, aki megváltott minket, megbocsátotta minden bûnünket – mint az Apostol mondja –, eltörölte az ellenünk szóló adóslevelet: az útból eltávolította és a keresztre szögezte. Levetve testi mivoltát halálakor, megtörte a hatalmasságokat, nyilvánosan diadalmaskodott rajtuk (vö. Kol 2, 13-15). Kiszabadította a foglyokat, összetörte bilincseinket, amint Dávid megjövendölte: Az Úr fölemeli azt, aki elesett, az Úr kiszabadítja a foglyokat, az Úr megvilágosítja a vakok szemét (Zsolt 145, 7-8). És máshol: Bilincseimet széjjeltörted, most hálaáldozatot hozok neked (Zsolt 115, 16-17). Megoldódtak tehát bilincseink, amikor a keresztség szentségében az Úr zászlaja alá gyülekeztünk. Krisztus vére és neve által szabadok lettünk.
<br/>&nbsp;&nbsp;&nbsp;&nbsp;
Tehát, testvéreim, egyszer mos meg minket a keresztvíz, egyszer szabadulunk meg, egyszer jutunk be a halhatatlanság országába. Egyszer boldogok azok, akiknek a bûne megbocsátva, akiknek be van födve gonoszsága (vö. Zsolt 31, 1). Erõsen tartsátok meg azt, amit kaptatok, ragaszkodjatok hozzá boldogan, többé ne vétkezzetek. Tisztán és szeplõtelenül õrizzétek meg magatokat minden bûntõl az Úr napjára!
</b>
<p><span class="redsmall">VÁLASZOS ÉNEK</span>
<div align="right" class="red">1 Kor 15, 47, 49; Kol 3, 9. 10</div>
<br/><b><span class="red">V.</span>
Az elsõ ember földbõl való, földi; a második ember a mennybõl való, mennyei: <span class="red">*</span> 
Ahogy a földi ember alakját magunkon hordozzuk, a mennyeinek az alakját is magunkon fogjuk hordozni.</b>
<br/><b><span class="red">F.</span>
Vessétek le a régi embert, és öltsétek föl az újat, aki állandóan megújul Teremtõjének képmására a teljes megismerésig. <span class="red">*</span> 
Ahogy a földi ember alakját magunkon hordozzuk, a mennyeinek az alakját is magunkon fogjuk hordozni.</b>
<!--{END:OCR19SOc_CIT2}-->
</body>
</html>
