<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 32. HÉT</title>
</head>
<body>

<center><b> ÉVKÖZI IDÕ</b>
<p><b>32. HÉT</b></center>
<center><p>OLVASMÁNYOS IMAÓRA</center>

VASÁRNAP
<!--{BEGIN:OCR32NEc_CIT1}-->
<p>
<b>Kezdõdik Dániel próféta könyve</b>
<div align="right" class="red">1, 1-21</div>
<div align="center" class="redit">Az izraeli ifjak hûségesek maradnak a babiloni királyi palotában is</div>
<b>
<p>&nbsp;&nbsp;&nbsp;&nbsp;
Jojakim júdeai király uralkodásának harmadik esztendejében Nebukadnezár, Bábel királya felvonult Jeruzsálem ellen, és ostrom alá fogta. Az Úr kezébe adta Jojakimot, Júda királyát és a templom edényeinek egy részét. Sineár földjére vitte õket, s az edényeket istenének templomában helyezte el.
<br/>&nbsp;&nbsp;&nbsp;&nbsp;
A király meghagyta Aspenáznak, udvari emberei fõnökének, hogy válogasson ki Izrael fiai közül néhány, királyi vérbõl vagy elõkelõ családból származó ifjat. Legyenek teljesen hibátlanok, csinos külsejûek, jártasak minden bölcsességben, mûveltek és képzettek. Legyenek tehát alkalmasak rá, hogy a királyi palotában szolgálatot teljesítsenek. Aspenáznak meg kellett õket tanítania a kaldeusok írására és nyelvére. A király a királyi ételekbõl rendelt nekik ellátást minden egyes napra, és abból a borból, amelyet maga is ivott, így kellett három éven át nevelkedniük, hogy aztán szolgálatot teljesítsenek a király színe elõtt.
<br/>&nbsp;&nbsp;&nbsp;&nbsp;
Ezek között volt Júda törzsébõl Dániel, Hananja, Misael és Azarja. Az udvari emberek fõnöke azonban új nevet adott nekik: Dánielt Béltsacárnak, Hananját Sadraknak, Misaelt Mesaknak és Azarját Abednegónak nevezte el. Dániel azonban elhatározta magában, hogy nem szennyezi be magát a király ételeivel és a borral. Azért arra kérte az udvari emberek fõnökét, hogy ne kelljen magát beszennyeznie. Bár az Isten az udvari emberek fõnökében jóindulatot és irgalmat ébresztett Dániel iránt, az udvari emberek fõnöke mégis azt felelte Dánielnek: „Félek uramtól, a királytól, aki maga szabta meg számotokra az ételt és az italt. Ha úgy látja, hogy arcotok soványabb, mint a veletek egykorú ifjaké, én leszek érte felelõs a király elõtt.”
<br/>&nbsp;&nbsp;&nbsp;&nbsp;
Ekkor Dániel a felügyelõt kérte meg, akit az udvari emberek fõnöke Dániel, Hananja, Misael és Azarja fölé rendelt: „Csak tíz napig tégy próbát szolgáiddal! Adass nekünk fõzeléket ételül és vizet italul! Akkor vedd szemügyre a mi arcunkat meg a királyi ételekbõl táplálkozó ifjak arcát. Aztán tégy úgy szolgáiddal, ahogyan jónak látod!” Hallgatott is tanácsukra, és tíz napig próbára tette õket.
<br/>&nbsp;&nbsp;&nbsp;&nbsp;
Tíz nap múlva külsejükben csinosabbaknak és jobban tápláltaknak látszottak, mint a többi ifjak, akik királyi ételeket ettek. Ettõl kezdve a felügyelõ megvonta tõlük a nekik szánt eledelt meg a boritalt, és fõzeléket adott nekik. Ennek a négy ifjúnak az Isten megadta a tudományt és minden írásban és bölcsességben a jártasságot. Ezenkívül Dánielnek még azt is megadta, hogy megértsen minden látomást és álmot.
<br/>&nbsp;&nbsp;&nbsp;&nbsp;
Amikor elérkezett az idõ, amelyet a király bemutatásukra meghatározott, az udvari emberek fõnöke Nebukadnezár színe elé vezette õket. A király elbeszélgetett velük, és úgy találta, hogy az összes többi között nincs olyan, mint Dániel, Hananja, Misael és Azarja. Mindjárt a király szolgálatába is álltak. Valahányszor a király olyan ügyet terjesztett eléjük, amely bölcsességet és okosságot kívánt, azt tapasztalta, hogy tízszer különbek országa minden tudósánál és varázslójánál. Dániel ott is maradt Cirusz király elsõ esztendejéig.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Dán 1, 17. 20</div>
<br/><b><span class="red">V.</span>
Bölcsességre és tudományra tanította õket, megerõsítette bennük lelke kegyelmét, <span class="red">*</span> 
És betöltötte szívüket értelemmel az Úr.</b>
<br/><b><span class="red">F.</span>
Minden olyan dolgot, amely bölcsességet és okosságot kívánt, a király tõlük kérdezett meg. <span class="red">*</span> 
És betöltötte szívüket értelemmel az Úr.</b>
<!--{END:OCR32NEc_CIT1}-->
<!--{BEGIN:OCR32NEc_CIT2}-->
<p>
<b>Kezdõdik egy II. századi szerzõ szentbeszéde</b>
<div align="center" class="red">(Cap. 1, 1 – 2, 7: Funk 1, 145-149)</div>
<p>
<div align="center" class="redit">Krisztus az elveszetteket akarta megmenteni</div>
<b>
<p>&nbsp;&nbsp;&nbsp;&nbsp;
Testvéreim! Jézus Krisztust valóságos Istennek, élõk és holtak bírájának kell tartanunk, és nem szabad üdvösségünket sem jelentéktelennek gondolnunk. Ha ugyanis nem tartjuk valóságos Istennek õt, akkor az se lesz valami nagy dolog, amit remélhetünk tõle. Akik jóváhagyják a róla szóló ilyen lealacsonyító beszédet, azok vétkeznek. Mi is vétkezünk, ha nem ismerjük fel, hogy honnan hívott meg minket, és azt, hogy ki és hova hívott meg, és hogy mennyi szenvedést vállalt értünk az Úr Jézus Krisztus.
<br/>&nbsp;&nbsp;&nbsp;&nbsp;
Mi mit adunk neki viszonzásul, avagy milyen gyümölcs méltó ahhoz, amit õ adott nekünk? Mennyi jámbor cselekedettel tartozunk neki? Hiszen õ adta nekünk a világosságot; mint Atya, fiainak nevezett, és megmentett minket, elveszendõket. Milyen dicséretet zengjünk ezért neki, vagy mivel viszonozzuk azokat a jótéteményeket, amelyeket tõle kaptunk? Szellemi bénaságunk következtében emberi kézzel alkotott kõ-, fa-, arany-, ezüst- és ércbálványokat imádtunk, és egész életünk a halált lehelte. A sötétség hullámai vettek körül bennünket, és látásunk homállyal volt tele, de az õ szent akaratából visszanyertük igazi látásunkat, és megszûnt minden bennünket elnyelõ homály.
<br/>&nbsp;&nbsp;&nbsp;&nbsp;
Megkönyörült rajtunk, és szíve jóságában üdvözített minket, jóllehet bennünk csak sok tévelyt és pusztulást láthatott, és semmi reményünk sem volt az üdvösségre, csak az, amit õ adott, õ hívott meg bennünket, akik érdemtelenek voltunk, és azt akarta, hogy e semmibõl valamik legyünk.
<br/>&nbsp;&nbsp;&nbsp;&nbsp;
Zengj éneket, te, magtalan, aki nem szültél; hallasd örömöd szavát, s kiálts, te, aki nem vajúdtál. Mert az elhagyottnak több fia lesz, mint akinek férje van (Iz 54, 1). Zengj éneket, te, magtalan, aki nem szültél; ezzel azt akarja nekünk mondani, hogy az Egyház terméketlen volt, míg csak gyermekeket nem kapott Istentõl. Kiálts, te, aki nem vajúdtál; ez pedig azt jelenti, hogy könyörgéseinket egyenesen Istenhez irányítsuk, és ne lankadjunk el (mint ahogy a vajúdó asszonyok ellankadnak). Az elhagyottnak több fia lesz, mint akinek férje van; ezek a jelentõségteljes szavak arra utalnak, hogy népünk elhagyottnak és Istentõl is elvetettnek látszott, de most, hogy már élõ hitre támadtunk, egyszerre többen lettünk, mint azok a népek, akik úgy gondolták: nekik saját istenük van.
<br/>&nbsp;&nbsp;&nbsp;&nbsp;
A Szentírás egy másik helyen így szól: Nem azért jöttem, hogy az igazakat hívjam, hanem a bûnösöket (Mt 9, 13). Ezzel azt mondja, hogy meg kell menteni az elveszetteket. Épp ez a nagyszerû és csodálatos: megerõsíteni nem azt, ami áll, hanem azt, ami elbukik. Így Krisztus is az elveszetteket akarta megmenteni, sõt sokakat meg is mentett, amikor eljött, és meghívta az elveszett embereket, köztük minket is.
</b>
<p><span class="redsmall">VÁLASZOS ÉNEK</span>
<div align="right" class="red">1 Tessz 5, 9-10; Kol 1, 13</div>
<br/><b><span class="red">V.</span>
Isten nem a haragra szánt minket, hanem az üdvösség elnyerésére Urunk, Jézus Krisztus által, aki meghalt értünk, <span class="red">*</span> 
Hogy vele együtt elnyerjük az életet.</b>
<br/><b><span class="red">F.</span>
A sötétség hatalmából kiragadott minket, és helyet adott szeretett Fia országában. <span class="red">*</span> 
Hogy vele együtt elnyerjük az életet.</b>
<!--{END:OCR32NEc_CIT2}-->

HÉTFÕ
<!--{BEGIN:OCR32POc_CIT1}-->
<p>
<b>Dániel próféta könyvébõl</b>
<div align="right" class="red">2, 26-47</div>
<div align="center" class="redit">Látomás a szoborról és a kõrõl. Isten örök országa.</div>
<b>
<p>&nbsp;&nbsp;&nbsp;&nbsp;
Azokban a napokban Nebukadnezár király megkérdezte Dánieltõl, akit másik nevén Béltsacárnak hívtak: „Te meg tudod nekem mondani, hogy milyen álmot láttam, és meg is tudod fejtem?” Dániel ezt válaszolta a királynak: „A titkot, amelyet a király kérdez, a bölcsek, varázslók, tudósok és jósok nem tudják megfejteni a királynak. De van Isten az égben, aki feltárja a titkokat, és tudtára adja Nebukadnezár királynak, mi fog történni az utolsó idõkben. Ez az az álom, amelyet fekvõhelyeden elméd látott:
<br/>&nbsp;&nbsp;&nbsp;&nbsp;
Arról gondolkodtál, ó, király, fekvõhelyeden, hogy mi fog történni. Nos, aki feltárja a titkokat, az megmutatja neked, mi fog történni. Én elnyertem e titok kinyilatkoztatását, nem mintha bölcsebb volnék, mint bármely más élõlény, hanem azért, hogy a megfejtésrõl tudomást szerezzen a király, vagyis hogy megértsd elméd gondolatait.
<br/>&nbsp;&nbsp;&nbsp;&nbsp;
Amit láttál, ó, király, az egy hatalmas szobor volt. Ez a szobor nagy volt és fényes, magasra emelkedett elõtted, és rettenetes volt a tekintete. A szobor feje tiszta aranyból volt, melle és karjai ezüstbõl, hasa és ágyéka bronzból, lábszárai vasból, lábai meg részben vasból, részben agyagból.
<br/>&nbsp;&nbsp;&nbsp;&nbsp;
Ezt láttad, míg a hegyrõl le nem vált egy kõ anélkül, hogy hozzáért volna valakinek a keze. Ez eltalálta a szobor vas és agyag lábát, és darabokra zúzta. Ekkor egyszerre összetört a vas, az agyag, a bronz, az ezüst és az arany, és olyanná lett, mint nyáron a szérûn a por, amelyet felkap a szél, úgyhogy nyoma sem marad. A kõból pedig, amely eltalálta a szobrot, egy nagy hegy lett, amely betöltötte a földet. Ez volt az álom. A jelentését is elmondjuk a királynak.
<br/>&nbsp;&nbsp;&nbsp;&nbsp;
Ó, király, te vagy a legnagyobb a királyok között. Az ég Istene királyságot, erõt, hatalmat és dicsõséget adott neked. Kezedbe adta az emberek fiait, a mezõ vadjait és az ég madarait, bárhol vannak, és téged tett meg mindnyájuk urává. Te vagy az arany fõ. Utánad egy másik birodalom támad, egy nálad kisebb, majd egy harmadik birodalom, amely bronzból való lesz, és uralma alá kerül az egész föld. A negyedik birodalom kemény lesz, mint a vas. A vas mindent összetör és összezúz. Miként a vas mindent összezúz, ez is törni és zúzni fog.
<br/>&nbsp;&nbsp;&nbsp;&nbsp;
Mivel úgy láttad, hogy lábai és ujjai részben agyagból, részben vasból vannak: az a birodalom meg fog oszlani, de azért lesz benne valami a vas szilárdságából. Azért láttad, hogy vas van keverve az agyag sarába. Mivel lábujjai részben vasból, részben agyagból vannak: az a birodalom részben szilárd, részben törékeny lesz. Ha a vasat agyagos sárral összekeverve láttad, ez azt jelenti: házasságok által össze fognak keveredni, de eggyé nem fognak összeforrni. A vas ugyanis nem vegyül az agyaggal.
<br/>&nbsp;&nbsp;&nbsp;&nbsp;
Ezeknek a királyoknak az idejében az ég Istene olyan birodalmat támaszt, amely nem szûnik meg soha. Ez a birodalom nem száll át más népre. Összetöri és elpusztítja az összes többi birodalmat, maga azonban állni fog mindörökké. Ezért tehát jól láttad, hogy a hegyrõl levált a kõ anélkül, hogy valakinek a keze hozzáért volna, és szétzúzta az agyagot, vasat, bronzot, ezüstöt és aranyat. A nagy Isten megmutatta a királynak, mi fog történni egykoron. Az álom igaz, és megfejtése megbízható.”
<br/>&nbsp;&nbsp;&nbsp;&nbsp;
Ekkor Nebukadnezár király arcra borult, sõt Dániel elõtt is leborult. Majd rendeletet adott ki, hogy hozzanak elé étel- és illatáldozatot. Azután így szólt a király Dánielhez: „Valóban a ti Istenetek a legfölségesebb Isten, a királyok Ura, és a titkok kinyilatkoztatója, különben nem tudtad volna megfejteni ezt a titkot.”
</b>
<p><span class="redsmall">VÁLASZOS ÉNEK</span>
<div align="right" class="red">Dán 2, 44; vö. Lk 20, 17. 18</div>
<br/><b><span class="red">V.</span>
Az ég Istene olyan birodalmat támaszt, amely nem szûnik meg soha. Összetöri és elpusztítja az összes többi birodalmat, <span class="red">*</span> 
Isten országa pedig áll örökké.</b>
<br/><b><span class="red">F.</span>
A kõ, amelyet az építõk elvetettek, szegletkõvé lett; akire ez a kõ ráesik, azt agyonzúzza. <span class="red">*</span> 
Isten országa pedig áll örökké.</b>
<!--{END:OCR32POc_CIT1}-->
<!--{BEGIN:OCR32POc_CIT2}-->
<p>
<b>Egy II. századi szerzõ szentbeszédébõl</b>
<div align="center" class="red">(Cap. 3, 1 – 4, 5; 7, 1-6: Funk 1, 149-153)</div>
<p>
<div align="center" class="redit">Cselekedetekkel valljuk meg Istent!</div>
<b>
<p>&nbsp;&nbsp;&nbsp;&nbsp;
Nézzük csak, mekkora irgalmasságot gyakorolt velünk az Úristen: elõször is életre keltett, s többé már nem áldozunk holt bálványoknak, nem imádjuk azokat, hiszen Krisztus által már ismerjük az igazság Atyját. Az Atyához elvezetõ ismeret lényege pedig abban áll, hogy sose tagadjuk meg Krisztust, aki által megismertük az Atyát. Az Úr maga is ezt mondja: Aki megvall engem, én is megvallom õt Atyám elõtt (vö. Lk 12, 8). Tehát akkor kapunk jutalmat, ha megvalljuk õt, aki megváltott minket. De hogyan is valljuk meg? Úgy, hogy megtesszük, amiket parancsolt, és nem vetjük meg rendelkezéseit, s nemcsak ajkunkkal, hanem egész szívünkkel és egész lelkünkkel szeretjük õt. Erre figyelmeztet ugyanis Izajás is: Ez a nép ajkával dicsõít engem, a szíve azonban távol van tõlem (Iz 29, 13).
<br/>&nbsp;&nbsp;&nbsp;&nbsp;
Ne csak szóval valljuk meg õt Urunknak, hiszen ez nem üdvözít bennünket. Õ tanítja, hogy: Nem fog mindenki üdvözülni, aki mondja nekem: Uram, Uram, hanem aki teljesíti az igazságosságot (vö. Mt 7, 21). Tehát, testvéreim, cselekedetben valljuk meg õt, egymást szeretve, nem paráznaságban, nem egymást gyalázva, nem irigykedve, hanem éljünk szent mérsékletben, irgalmasságban és jóságban; testvéri érzület vezessen bennünket, ne az anyagi érdek. Semmi másban, csak ilyen cselekedetekben tegyünk róla tanúságot; nem emberektõl kell félnünk, hanem egyedül Istentõl. Ha így cselekesztek, könnyen megértitek az Úr szavát: Ha összegyûltök kebelemen, és nem teszitek meg parancsaimat, elvetlek benneteket, és azt fogom szemetekbe mondani: Távozzatok tõlem, nem tudom, honnét vagytok, ti gonosztevõk (vö. Mt 7, 23; Lk 13, 27).
<br/>&nbsp;&nbsp;&nbsp;&nbsp;
Tehát vállaljuk a harcot, testvéreim, tudva, hogy itt az ideje a küzdelemnek; hiszen sokan vívják harcukat mulandó javakért, de ott csak az nyeri el a koszorút, aki legtöbbet dolgozott, és legkiválóbban küzdött. Mi azért harcolunk, hogy mindnyájan elnyerjük az égi koszorút. Fussuk hát meg az igaz utat, harcoljunk örök javakért, evezzünk hozzá mindnyájan küszködve a hullámokkal, hogy el is nyerjük ezt a jutalmat; és ha nem is jutunk mindnyájan az elsõ helyre, legalább ott legyünk a közelében. Idézzük emlékezetbe, hogy a világi versenyeken azt a versenyzõt, aki elrontja a versenyt, megkorbácsolják, és kizárják a versenypályáról.
<br/>&nbsp;&nbsp;&nbsp;&nbsp;
Ezek után mit gondoltok tehát? Milyen gyászos sors vár arra, aki az örök javakért való versenyfutást rontja el? Akik az Úrtól kapott jelet nem õrizték meg, azok sorsát így mondja el a Szentírás: Férgük nem pusztul el, és tüzük ki nem alszik, iszonyodni fog tõlük minden ember (Iz 66, 24).
</b>
<p><span class="redsmall">VÁLASZOS ÉNEK</span>
<div align="right" class="red">1 Tessz 1, 9-10; 1 Jn 2, 28</div>
<br/><b><span class="red">V.</span>
Elfordultatok a bálványoktól, hogy az élõ és igaz Istennek szolgáljatok, és várjátok a mennybõl Fiát, akit a halálból feltámasztott, <span class="red">*</span> 
Aki megment bennünket az eljövendõ haragtól.</b>
<br/><b><span class="red">F.</span>
Különösen most maradjatok benne, gyermekeim, hogy ha majd megjelenik, bizalommal lehessünk iránta, és eljövetelekor ne kelljen szégyent vallanunk. <span class="red">*</span> 
Aki megment bennünket az eljövendõ haragtól.</b>
<!--{END:OCR32POc_CIT2}-->

KEDD
<!--{BEGIN:OCR32UTc_CIT1}-->
<p>
<b>Dániel próféta könyvébõl</b>
<div align="right" class="red">3, 8-12. 19-24. 91-97</div>
<div align="center" class="redit">Az aranyszobor. Az ifjak menekülése a tüzes kemencébõl</div>
<b>
<p>&nbsp;&nbsp;&nbsp;&nbsp;
Abban az idõben kaldeus férfiak siettek elõ, és bevádolták a zsidókat. Így szóltak Nebukadnezár királyhoz: „Király, örökké élj! Király, te parancsot adtál ki: Minden ember, aki meghallja a trombita, fuvola és citera, hárfa és lant, duda és a többi zeneszerszám hangját, boruljon le, és imádja az aranyszobrot. Aki nem borul le, és nem imádja, azt tüzes kemencébe kell vetni. Itt van néhány zsidó férfiú, akiket te Bábel tartományának kormányzásával bíztál meg: Sadrak, Mesak és Abednegó. Ezek a férfiak, ó, király, nem teljesítik parancsodat. Nem tisztelik isteneidet, és az aranyszobrot sem imádják, amelyet állíttattál.”
<br/>&nbsp;&nbsp;&nbsp;&nbsp;
Ekkor Nebukadnezár haragra lobbant, arca lángba borult Sadrak, Mesak és Abednegó miatt, és kiadta a parancsot, hogy a kemencét a szokásosnál hétszer jobban fûtsék be. Aztán megparancsolta serege legerõsebb vitézeinek, hogy kötözzek meg Sadrakot, Mesakot és Abednegót, és vessék õket a tüzes kemencébe.
<br/>&nbsp;&nbsp;&nbsp;&nbsp;
Azon nyomban meg is kötözték a férfiakat nadrágostul, köpenyestül és süvegestül, és bevetették a tüzes kemencébe. Mivel a király szigorú parancsára a kemencét a szokásosnál is jobban befûtötték, a lobogó tûz megölte azokat a férfiakat, akik Sadrakot, Mesakot és Abednegót bevetették. A három férfiú, Sadrak, Mesak és Abednegó, megkötözve a tüzes kemence közepére esett. Ott jártak-keltek a lángok között, dicsõítették az Istent, és áldották az Urat.
<br/>&nbsp;&nbsp;&nbsp;&nbsp;
Ekkor Nebukadnezár király megdöbbent. Izgatottan felállt, és így szólt fõembereihez: „Nemde három férfiút dobattunk megkötözve a tûzbe?” Ezt felelték a királynak: „Egész biztos, ó, király!” Erre így folytatta: „Én négy férfiút látok, akik szabadon járnak-kelnek a lángok közepette anélkül, hogy valami bántódásuk volna. A negyediknek pedig olyan alakja van, mint egynek az istenek fiai közül.”
<br/>&nbsp;&nbsp;&nbsp;&nbsp;
Ekkor Nebukadnezár odament a tüzes kemence ajtajához, és bekiáltott: „Sadrak, Mesak és Abednegó, a fölséges Isten szolgái, gyertek ki, és jöjjetek ide!” Erre Sadrak, Mesak és Abednegó kijött a lángok közül. A satrapák, helytartók, kormányzók és királyi tanácsosok összefutottak. Látták e férfiakon, hogy testükön semmi hatalma nem volt a tûznek, fejüknek egyetlen hajszála sem perzselõdött meg, ruhájuk sem sérült meg, sõt még a tûznek szaga sem járta át õket.
<br/>&nbsp;&nbsp;&nbsp;&nbsp;
Nebukadnezár ekkor így szólt: „Áldott legyen Sadrak, Mesak és Abednegó Istene, mert elküldte angyalát, és megmentette szolgáit, akik benne bíztak. Inkább megszegték a király parancsát, veszélynek tették ki testüket, semhogy Istenükön kívül más istent tiszteljenek és imádjanak. Ezennel rendeletet bocsátok ki: Minden nép, nemzet és nyelv! Aki káromolja Sadrak, Mesak és Abednegó Istenét, azt vágják darabokra, háza meg változzék szemétdombbá! Nincs ugyanis más Isten, aki ki tudna szabadítani a szorongattatásból.”
<br/>&nbsp;&nbsp;&nbsp;&nbsp;
Ekkor a király Bábel tartományában elõléptette Sadrakot, Mesakot és Abednegót.
</b>
<p><span class="redsmall">VÁLASZOS ÉNEK</span>
<div align="right" class="red">Dán 3, 49. 50. 95</div>
<br/><b><span class="red">V.</span>
Az Úr angyala leszállt a kemencébe Azarjához és társaihoz, és kiverte a tüzet a lángoló kemencébõl. <span class="red">*</span> 
Õket a tûz egyáltalán nem érte, nem sértette.</b>
<br/><b><span class="red">F.</span>
Áldott legyen az õ Istenük, mert elküldte angyalát, és megmentette szolgáit, akik benne bíztak. <span class="red">*</span> 
Õket a tûz egyáltalán nem érte, nem sértette.</b>
<!--{END:OCR32UTc_CIT1}-->
<!--{BEGIN:OCR32UTc_CIT2}-->
<p>
<b>Egy II. századi szerzõ szentbeszédébõl</b>
<div align="center" class="red">(Cap. 8, 1 – 9, 11: Funk 1, 153-157)</div>
<p>
<div align="center" class="redit">Õszinte szívbõl való megtérés</div>
<b>
<p>&nbsp;&nbsp;&nbsp;&nbsp;
Földi tartózkodásunk egész ideje alatt gyakoroljuk a megtérést! Hiszen Alkotónk kezében mi is agyag vagyunk. A fazekasmester is, ha valami edényt készít, és az a keze közt elveszti formáját, vagy meghibásodik valamiben, újra kiformálja, és csak akkor nem igazít rajta semmit, ha úgy látja, hogy már ki lehet égetni. Ugyanígy mi is, akik itt e földön vagyunk, és testben élve vétkeztünk, tartsunk õszinte szívbõl bûnbánatot, amíg idõnk van rá, hogy Urunk üdvözítsen bennünket.
<br/>&nbsp;&nbsp;&nbsp;&nbsp;
Mihelyt ugyanis eltávozunk e földi életbõl, többé már senki sem képes bûnbánatot tartani, és Istenhez térni. Ezért, testvéreim, tegyük meg mindenkor Atyánk akaratát, õrizzük testünket tisztaságban, és tartsuk meg az Úr parancsait, hogy örök életünk legyen. Az evangéliumban ezt halljuk az Úr ajkáról: Ha a kicsinyben nem vagytok hûségesek, ki bíz rátok nagy dolgot? Aki kicsiben hû, az a nagyban is hû (vö. Lk 16, 10). Ezzel azt akarja mondani: Õrizzétek meg tisztán testeteket és a kegyelem pecsétjét szeplõtelenül, hogy elnyerjétek az örök életet.
<br/>&nbsp;&nbsp;&nbsp;&nbsp;
Senki se állítsa közületek azt, hogy földi testünket úgysem ítéli meg Isten, és hogy ez a test nem fog feltámadni. Hiszen tudjátok, hogy kiben kaptátok meg az örök életet, és kiben kaptátok meg a hitben való látást, hacsak nem gondolkoztok földiesen. Úgy kell tehát a testünkre vigyázni, mint Isten templomára. Amiképp tehát a testben kaptátok a meghívást, testben is juttok majd célba. Ha Krisztus Urunk, aki elõbb csak szellem volt, de emberi testet öltve váltott meg és hívott meg bennünket, akkor mi is így, ebben a testünkben kapjuk meg örök jutalmunkat.
<br/>&nbsp;&nbsp;&nbsp;&nbsp;
Szeressük egymást, hogy mindnyájan bejussunk Isten országába! Addig gyógyuljunk meg, amíg idõnk van gyógyulásra, adjuk át magunkat az isteni Orvosnak, viszonzásul ajánljuk fel neki hálánkat. S mi legyen ez? Az õszinte szívbõl való megtérésünk! Hiszen õ elõbb tud mindent, és ismeri szívünk minden rezdülését. Mondjunk tehát hálás köszönetet neki, de ne csak az ajkunkkal, hanem szívünk mélyébõl azért, hogy gyermekeivé fogadjon bennünket. Hiszen maga az Úr mondta: Aki teljesíti mennyei Atyám akaratát, az nekem mind testvérem! (Mt 12, 50).
</b>
<p><span class="redsmall">VÁLASZOS ÉNEK</span>
<div align="right" class="red">Ez 18, 31. 32; 2 Pét 3, 9</div>
<br/><b><span class="red">V.</span>
Vessetek el magatoktól minden bûnt, szerezzetek magatoknak új szívet és új lelket; <span class="red">*</span> 
Mert nem lelem én örömömet a halálban — mondja az Úr; térjetek hát meg, és éljetek!</b>
<br/><b><span class="red">F.</span>
Az Úr türelemmel viseltetik irántatok, mert nem akarja, hogy valaki is elvesszen, hanem hogy mindenki bûnbánatot tartson. <span class="red">*</span> 
Mert nem lelem én örömömet a halálban — mondja az Úr; térjetek hát meg, és éljetek!</b>
<!--{END:OCR32UTc_CIT2}-->

SZERDA
<!--{BEGIN:OCR32STRc_CIT1}-->
<p>
<b>Dániel próféta könyvébõl</b>
<div align="right" class="red">5, 1-2. 5-9. 13-17. 25 – 6, 1</div>
<div align="center" class="redit">Isten ítélete Baltazár lakomáján</div>
<b>
<p>&nbsp;&nbsp;&nbsp;&nbsp;
Azokban a napokban Baltazár király nagy lakomát rendezett fõembereinek — szám szerint ezren voltak —, és ezer ember elõtt itta a bort. A bortól ittasan Baltazár megparancsolta, hogy hozzák elõ azokat az arany és ezüst edényeket, amelyeket apja, Nebukadnezár elhozott a jeruzsálemi templomból. Az volt a szándéka, hogy abból igyanak a király és fõemberei, feleségei és mellékfeleségei.
<br/>&nbsp;&nbsp;&nbsp;&nbsp;
Ugyanabban az órában emberi kéz ujjai jelentek meg, és írni kezdtek a lámpással szemben a királyi palota falának mészfelületére. A király észrevette az író kéz ujjait. Erre a királynak elváltozott az arca, s gondolatai megrémítették. Csípõjének ina elernyedt, és térdei egymáshoz verõdtek.
<br/>&nbsp;&nbsp;&nbsp;&nbsp;
A király hangosan követelte, hogy vezessék eléje a varázslókat, kaldeusokat és jósokat. Így szólt a király Bábel bölcseihez: „Aki elolvassa ezt az írást, és tudtomra adja értelmét, bárki lesz is az, bíbort ölt, aranyláncot kap a nyakába, és harmadikként uralkodik országomban.” A király bölcsei mind összesereglettek, de sem az írást nem tudták elolvasni, sem az értelmét nem tudták a királynak megmondani. Erre Baltazár király annyira megijedt, hogy arca belesápadt; de fõemberei is megrémültek.
<br/>&nbsp;&nbsp;&nbsp;&nbsp;
Dánielt bevezették a király elé. A király így szólt hozzá: „Te vagy az a Dániel, az a júdeai fogoly, akit atyám, a király Júdából hozott ide? Azt hallottam felõled, hogy Isten lelke van benned, lángész, értelem és kiváló bölcsesség található benned. Az elõbb ide rendeltem a bölcseket és varázslókat, hogy olvassák el nekem ezt az írást, de nem tudták megmondani a dolog értelmét. De rólad azt hallottam, hogy te tudsz magyarázatot adni, sõt a legnehezebb kérdéseket is meg tudod oldani. Ha csakugyan el tudod olvasni ezt az írást, s meg tudod nekem fejteni az értelmét, akkor bíborba öltöztetlek, aranyláncot kapsz a nyakadba, és harmadikként uralkodhatsz országomban.”
<br/>&nbsp;&nbsp;&nbsp;&nbsp;
Dániel erre azt felelte a királynak: „Adományaidat tartsd meg magadnak, és ajándékaidat add másnak! De az írást elolvasom a királynak, és tudtodra adom az értelmét.
<br/>&nbsp;&nbsp;&nbsp;&nbsp;
Az írás, amelyet felrótt: »Mené, mené, tekél és parszin«. A szavaknak ez a jelentésük: »Mené«: Isten számba vette a királyságodat, és véget vetett neki. »Tekél«: megmért a mérlegén, és könnyûnek talált. »Parszin«: feldarabolta országodat, aztán a médeknek és a perzsáknak adta.”
<br/>&nbsp;&nbsp;&nbsp;&nbsp;
Akkor Baltazár parancsára Dánielt bíborba öltöztették, aranyláncot tettek a nyakába, és közhírré tették, hogy az országban õ a harmadik uralkodó. Még ugyanazon az éjszakán megölték Baltazárt, a káldeusok királyát. Az országot a méd Dárius foglalta el hatvankét éves korában.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 74, 6. 8. 9; Jel 14, 9. 10</div>
<br/><b><span class="red">V.</span>
Fejeteket ne hordjátok fönn kevélyen, hiszen Isten a bíró, õ alázza le ezt, és emeli magasba amazt. <span class="red">*</span> 
Kehely van az Úr kezében, meg kell inniuk a föld bûnöseinek.</b>
<br/><b><span class="red">F.</span>
Aki leborul a vadállat és képmása elõtt, az inni fog az Isten haragjának borából. <span class="red">*</span> 
Kehely van az Úr kezében, meg kell inniuk a föld bûnöseinek.</b>
<!--{END:OCR32STRc_CIT1}-->
<!--{BEGIN:OCR32STRc_CIT2}-->
<p>
<b>Egy II. századi szerzõ szentbeszédébõl</b>
<div align="center" class="red">(Cap. 10, 1 – 12, 1; 13, 1: Funk 1, 157-159)</div>
<p>
<div align="center" class="redit">Legyünk kitartóak a reménységben!</div>
<b>
<p>&nbsp;&nbsp;&nbsp;&nbsp;
Testvéreim, tegyük meg mindenben az Isten akaratát, aki arra hívott meg bennünket, hogy életünk legyen, és mindig csak az erényes életre törekedjünk; kerüljük el a kisebb hibákat is, mert ezek gyakran a súlyos bukások elõfutárai, és meneküljünk minden kötelességmulasztástól, nehogy a gonosz hatalmába kerüljünk. Ha a jóra törekszünk, elnyerjük a lelki békét. Éppen ezért nem is lehet részük ebben a békében azoknak, akik emberi tekintetektõl félve többre becsülik a jelen élet gyönyöreit, mint a jövõ örök élet ígéreteit. Ezek ugyanis nem tudják észrevenni azt, hogy a jelen világ gyönyörûsége mekkora gyötrelmek okozója is, sem azt, hogy milyen kívánatos kincseket rejt a jövendõ ígéret. Biztosan elviselhetõbb lenne, ha egyedül csak maguk cselekednének így, azonban e hamis tanaikkal állandóan megfertõznek más ártatlan lelkeket is, nem sejtve, hogy ezzel kétszeres ítéletet vonnak majd magukra: a magukét és azokét, akik hallgatnak rájuk.
<br/>&nbsp;&nbsp;&nbsp;&nbsp;
Mi tehát tiszta szívvel szolgáljuk Istent, hogy a választottak között lehessünk, mert nincs annál szerencsétlenebb, mint aki megtagadja az Istennek kijáró szolgálatot, s nem hisz ígéreteiben. A prófétai szózat is erre utal: Milyen szerencsétlenek a kettõs lelkületûek és kételkedõ szívûek, akik azt mondják: Hallottuk, hogy ez meg ez történt az atyák idejében régebben; mi pedig napról napra várakozva mindezekbõl most semmit sem látunk. Szerencsétlenek, vegyetek példát a fáról, nézzétek a szõlõt: elõször ugyanis megmetszik vadhajtásaitól, azután erõteljes ága fakad, majd keserû-savanyú fürtöcske, nagyvégre pedig, az édes, érett fürt. Így az én népem is elõbb háborúságot és elnyomást szenved el, de utána boldog jövõre virrad.
<br/>&nbsp;&nbsp;&nbsp;&nbsp;
Ne legyünk tehát, testvérek, kettõs lelkületûek, hanem tartsunk ki szilárdan reménységünkben, hogy elnyerjük egykor jutalmunkat is. Hûséges az Isten, aki megígérte, hogy megfizet mindenkinek a cselekedetei szerint. Ha tehát a hûség útján járunk Isten színe elõtt, akkor be is jutunk boldog országába, és megkapjuk, amiket megígért, amiket fül nem hallott, szem nem látott, és az emberi szív soha föl nem foghatott (vö. 1 Kor 2, 9).
<br/>&nbsp;&nbsp;&nbsp;&nbsp;
Minthogy senki sem tudhatja Isten érkezésének pontos idejét, óráról órára várjuk szeretetben és igazságban Isten országát. Már kezdjük is meg, testvérek, a megtérés cselekedeteivel várakozásunkat, visszatérve a helyes életmódra; hiszen mindnyájan telve vagyunk meggondolatlansággal és rossz tulajdonsággal. Tisztogassuk meg magunkat bûneinktõl, és térjünk meg õszinte lélekkel, hogy üdvözüljünk; ne legyünk hízelgõk, és ne csak a hittestvérek kedvét keressük, hanem törekedjünk a pogányokkal szemben is szeretõ bánásmódra, nehogy miattunk bárki is gyalázza Isten szent Nevét.
</b>
<p><span class="redsmall">VÁLASZOS ÉNEK</span>
<div align="right" class="red">1 Kor 15, 58; 2 Tessz 3, 13</div>
<br/><b><span class="red">V.</span>
Legyetek állhatatosak és kitartók, tegyetek mindig minél többet az Úr ügyéért, <span class="red">*</span> 
Hiszen tudjátok, hogy az Úr ügyében való fáradozástok nem hiábavaló,</b>
<br/><b><span class="red">F.</span>
Ne fáradjatok bele a jótettekbe! <span class="red">*</span> 
Hiszen tudjátok, hogy az Úr ügyében való fáradozástok nem hiábavaló,</b>
<!--{END:OCR32STRc_CIT2}-->

CSÜTÖRTÖK
<!--{BEGIN:OCR32STVc_CIT1}-->
<p>
<b>Dániel próféta könyvébõl</b>
<div align="right" class="red">9, 1-4a. 18-27</div>
<div align="center" class="redit">Dániel imádsága és látomása</div>
<b>
<p>&nbsp;&nbsp;&nbsp;&nbsp;
Elsõ éve volt annak, hogy Achasvéros fia, a médek nemzetségébõl való Dárius a kaldeusok birodalma fölött uralkodott. Uralkodásának elsõ esztendejében én, Dániel megértettem a szent könyvekbõl, hogy annyi évnek kell elmúlnia, amennyit az Úr Jeremiás próféta által elõre megmondott, vagyis, hogy Jeruzsálem pusztulása hetven évig tart. Istenhez, az Úrhoz fordultam, s böjtölve, szõrzsákban és hamuban buzgón imádkoztam, és esdekeltem hozzá. Könyörögtem az Úrhoz, az én Istenemhez, és bûnvallomást tettem ezekkel a szavakkal:
<br/>&nbsp;&nbsp;&nbsp;&nbsp;
„Istenünk, fordítsd felénk füled, és hallgass meg minket. Nyisd ki a szemed, és lásd meg elhagyatottságunkat és a szent várost, amely a te nevedet viseli. Hiszen nem a mi igaz voltunkban, hanem a te végtelen irgalmadban bízva terjesztjük színed elé könyörgésünket. Hallgass meg, Uram! Bocsáss meg, Uram! Figyelj rám, Uram! Városod és néped a te nevedet viseli, azért cselekedj tenmagadért, és ne késlekedj!”
<br/>&nbsp;&nbsp;&nbsp;&nbsp;
Egyre beszéltem: imádkoztam, megvallottam bûneimet s népemnek, Izraelnek bûneit, s az Úr, a mi Istenünk elé terjesztettem könyörgésemet Istenünk szent hegyéért. Még mondtam az imádságot, amikor Gábriel, az a férfiú, akit már láttam az elõbbi látomásomban, hirtelenül leszállt hozzám az esti áldozat idején. Megszólított, és azt mondta: „Máris eljöttem, hogy felvilágosítást adjak. Amikor imádkozni kezdtél, egy szózat hallatszott. Eljöttem, hogy tudtodra adjam, mert kedvelt férfiú vagy. Figyelj hát a szózatra, és értsd meg a látomást!
<br/>&nbsp;&nbsp;&nbsp;&nbsp;
Hetven hete van népednek és szent városodnak. Akkor véget ér a gonoszság, lepecsételik a bûnt, és levezeklik a vétket. Elérkezik az örök igazság, megpecsételik a látomást és a jövendölést, és fölkenik a Szentek Szentjét.
<br/>&nbsp;&nbsp;&nbsp;&nbsp;
Tudd meg, és értsd meg: Attól, hogy elhangzik a parancs: Jeruzsálem épüljön fel újra, hét hét telik el a felkent Fejedelemig. Hatvankét hét alatt újra felépül az utca és a fal, mégpedig sok szorongattatás közepette. Hatvankét hét elteltével megölnek egy Fölkentet, bírói ítélet nélkül. A várost és a szentélyt elpusztítja egy eljövendõ nép és vezér. Áradat vet neki véget, s a háború és az elhatározott pusztulás mindvégig tart.
<br/>&nbsp;&nbsp;&nbsp;&nbsp;
Egy hétre szövetséget köt sokakkal, s a hét közepén megszünteti a véres és ételáldozatot. A templom szárnyán vészt hozó undokság lesz, egészen végig, míg a kiszabott büntetés rá nem zúdul a pusztítóra.”
</b>
<p><span class="redsmall">VÁLASZOS ÉNEK</span>
<div align="right" class="red">Bár 2, 16; Dán 9, 18; Zsolt 79, 20</div>
<br/><b><span class="red">V.</span>
Tekints le most hajlékodból, Urunk, és emlékezzél meg rólunk! Fordítsd felénk füledet, Istenünk, és hallgass meg! <span class="red">*</span> 
Nyisd ki a szemedet, és lásd meg elhagyatottságunkat!</b>
<br/><b><span class="red">F.</span>
Újíts meg minket, Urunk, mindenható Istenünk, ragyogtasd ránk arcodat, és szabadok leszünk! <span class="red">*</span> 
Nyisd ki a szemedet, és lásd meg elhagyatottságunkat!</b>
<!--{END:OCR32STVc_CIT1}-->
<!--{BEGIN:OCR32STVc_CIT2}-->
<p>
<b>Egy II. századi szerzõ szentbeszédébõl</b>
<div align="center" class="red">(Cap. 13, 2 – 14, 5: Funk 1, 159-163)</div>
<p>
<div align="center" class="redit">Az élõ egyház Krisztus Teste</div>
<b>
<p>&nbsp;&nbsp;&nbsp;&nbsp;
Így szól — a Szentírás egyik helyén — az Úr: Nevemet szüntelen káromolja az összes nemzet (vö. Iz 52, 5), majd ismét: Jaj annak, aki miatt káromolják a nevemet! (Vö. Róm 2, 24). De mi ennek a káromlásnak az oka? Az, hogy nem azt cselekedjük, amit hirdetünk. A pogányok ugyanis csodálattal eltelve hallgatják a mi szánkból Isten igéinek kiválóságát és nagyszerûségét; de amikor aztán nyilvánvalóvá lesz elõttük, hogy cselekedeteink méltatlanok azokhoz a szent igékhez, amelyeket hirdetünk, gyalázzák hitünket, kosza mesének és megtévesztõ szószátyárságnak tartják azt.
<br/>&nbsp;&nbsp;&nbsp;&nbsp;
Amikor például azt hallják tõlünk, hogy ezt mondta Isten: Ha csak azokat szeretitek, akik titeket szeretnek, semmi jutalmatok sem lesz, ellenben, ha azokat szeretitek, akik ellenségeitek, és gyûlölnek benneteket, akkor érdemeltek jutalmat (vö. Mt 5, 46), mondom, ha ezeket hallják, akkor csodálják e szeretet magasztos értelmét; de ha azután kiderül rólunk, hogy mi nemcsak azokat nem szeretjük, akik gyûlölnek bennünket, hanem még azokat sem, akik szeretettel vannak hozzánk, akkor kigúnyolnak bennünket, és káromolják Isten nevét.
<br/>&nbsp;&nbsp;&nbsp;&nbsp;
Ennélfogva, testvérek, tudjuk meg, hogy ha buzgón teljesítjük Istenünknek, Atyánknak akaratát, akkor már beletartozunk abba az õsi, szellemi Egyházba, amelyik már a nap és hold teremtése elõtt létet nyert; ha azonban nem tesszük meg az Úr akaratát, akkor ránk vonatkozik, amit a Szentírás mond: Rablók barlangjává lett a házam (vö. Mt 21, 13) Éppen azért az élet Egyházát válasszuk mindenekelõtt, hogy elérjük üdvösségünket.
<br/>&nbsp;&nbsp;&nbsp;&nbsp;
Azt gondolom: elõttetek nem ismeretlen, hogy az élõ Egyház Krisztus teste (vö. 1 Kor 12, 27). A Szentírás ugyanis azt mondja: Isten az embert férfinak és nõnek teremtette (Ter 1, 27); a férfi Krisztus, a nõ az Egyház; de a Biblia és az apostolok is azt állítják, hogy a választottak Egyháza nem ezekben a mai végsõ idõkben keletkezett, hanem kezdettõl fogva létezik láthatatlan, lelki Egyházként, amint a mi Urunk, Jézus Krisztus is, aki azonban napjainkban látható alakban jelent meg, hogy minket üdvözítsen.
<br/>&nbsp;&nbsp;&nbsp;&nbsp;
A láthatatlan, lelki Egyház Krisztus testében jelent meg, ezzel arra tanít, hogy ha valaki közülünk ezt a testet gondosan õrzi, és el nem veszti, az részese lesz az Egyháznak a Szentlélekben, hiszen ez a test a képe annak a lelkinek. Tehát nem kaphatja meg a valóságot az, aki annak képét nem becsüli meg. Ezért mondja: „Testvérek, õrizzétek ezt a testet, hogy a lélek részesei lehessetek!” Ha pedig azt mondjuk, hogy az Egyház a test, s benne Krisztus a lélek, ebbõl az is következik, hogy aki megbecsteleníti a testet, az megbecsteleníti a lelki Egyházat is. Az ilyen nem lehet részese a test lelkének, aki maga az Úr Krisztus. Ez a test végül is a Szentlélek közremûködésével olyan örök és romolhatatlan élet osztályrészese lehet, hogy emberi nyelv nem képes kifejezni és elmondani, amit Isten azoknak készített (1 Kor 2, 9), akik az õ kiválasztottai.
</b>
<p><span class="redsmall">VÁLASZOS ÉNEK</span>
<div align="right" class="red">Jer 7, 3; Jak 4, 8</div>
<br/><b><span class="red">V.</span>
Így szólt a Mindenható Úr, Izrael Istene: Tegyétek jobbá utaitokat és szándékaitokat, <span class="red">*</span> 
És én ezen a helyen veletek lakom.</b>
<br/><b><span class="red">F.</span>
Közeledjetek az Istenhez, s majd õ is közeledik hozzátok. Mossátok tisztára kezeteket, bûnösök, és tisztítsátok meg szíveteket. <span class="red">*</span> 
És én ezen a helyen veletek lakom.</b>
<!--{END:OCR32STVc_CIT2}-->

PÉNTEK
<!--{BEGIN:OCR32PIc_CIT1}-->
<p>
<b>Dániel próféta könyvébõl</b>
<div align="right" class="red">10, 1-21</div>
<div align="center" class="redit">Angyal jelenik meg a prófétának</div>
<b>
<p>&nbsp;&nbsp;&nbsp;&nbsp;
Cirusznak, a perzsák királyának harmadik esztendejében Dánielnek, akit Béltsacárnak is neveztek, kinyilatkoztatásban volt része. A kinyilatkoztatás igaz, és nagy háborút jelent. Odafigyelt a dologra, és egy látomásban felfogta az értelmét.
<br/>&nbsp;&nbsp;&nbsp;&nbsp;
Azokban a napokban, én, Dániel három hétig gyászoltam. Jó ételt nem ettem, húst és bort még számba se vettem, olajjal sem kentem meg magamat, míg a háromszor hét nap el nem telt. Az elsõ hónap huszonnegyedik napján a nagy folyam, vagyis a Tigris partján voltam. Amikor körülnéztem, egyszerre egy gyolcsruhába öltözött férfit láttam. Derekát színarany övezte. Teste ragyogott, mint a drágakõ, arca, mint a villám, szeme, mint a lobogó tûz, karja és lába, mint a csiszolt érc felülete, szavának hangja meg, mint a tömeg zúgása.
<br/>&nbsp;&nbsp;&nbsp;&nbsp;
De csak én, Dániel láttam ezt a látomást, a férfiak, akik velem voltak, nem látták a látomást, mert akkora félelem fogta el õket, hogy elfutottak, és elrejtõztek. Ahogy így magamra maradtam, s elõttem a nagy látomás: minden erõm elhagyott, arcom halálsápadt lett, s csaknem összeestem.
<br/>&nbsp;&nbsp;&nbsp;&nbsp;
Amikor meghallottam a hangját, amint beszélt, szavának hallatára elájultam, és elvágódtam arccal a föld felé. Ekkor megérintett egy kéz, s térdemre és tenyeremre segített. Majd azt mondta nekem: „Dániel, te kedvelt férfiú! Értsd meg a szavakat, amelyeket hozzád intézek! Állj fel, mert hozzád szól a küldetésem!”
<br/>&nbsp;&nbsp;&nbsp;&nbsp;
Azután, hogy közölte velem ezeket a szavakat, remegve felálltam. Ekkor így szólt hozzám: „Ne félj, Dániel! Mert az elsõ naptól fogva, amikor elhatároztad, hogy az igazság ismeretére törekedve vezekelsz a te Istened színe elõtt, könyörgésed meghallgatásra talált. Éppen a könyörgésed miatt kellett hozzád jönnöm. A perzsák országának (angyal) fejedelme huszonegy napon át ellenállt nekem. De Mihály, az egyik legfõbb fejedelem, segítségemre jött. Ott is hagytam, hogy küzdjön meg a perzsák királyával, magam pedig eljöttem, hogy tudtodra adjam: mi fog történni népeddel a végsõ napokban, mert a látomás azokról a napokról szól.”
<br/>&nbsp;&nbsp;&nbsp;&nbsp;
Míg ilyen módon beszélt hozzám, szememet a földre sütöttem, és hallgattam. S lám, egy emberre emlékeztetõ alak megérintette ajkamat. Erre már én is ki tudtam nyitni a számat, hogy szóljak. Így szóltam ahhoz, aki elõttem állt: „Uram, amikor megláttalak, inaim elernyedtek, s nem maradt bennem semmi erõ. Hogyan is bírná ki uramnak szolgája, hogy beszéljen az én urammal? Hiszen reszketek, minden erõm elhagyott, még az éltetõ lehelet is kiszállt belõlem.” Erre ismét megérintett az, aki embernek látszott, és megerõsített. Így szólt: „Ne félj, te kedvelt férfiú, béke veled! Légy erõs, és légy bátor!”
<br/>&nbsp;&nbsp;&nbsp;&nbsp;
Amikor így beszélt hozzám, újra erõre kaptam, és szólni tudtam hozzá: „Beszélj, uram, mert erõt adsz nekem!” Ekkor megkérdezte: „Tudod már, miért jöttem el hozzád? Nézd, most tudtodra adom, mi van megírva az igazság könyvében. Utána visszatérek, hogy megküzdjek a perzsák fejedelmével. Amikor elmegyek, jön Jáván fejedelme. És nem lesz velük szemben senki más segítségemre, csak Mihály, a ti fejedelmetek.”
</b>
<p><span class="redsmall">VÁLASZOS ÉNEK</span>
<div align="right" class="red">Dán 10, 12. 19. 21</div>
<br/><b><span class="red">V.</span>
Az elsõ naptól fogva, amikor elhatároztad, hogy az igazság ismeretére törekedve vezekelsz a te Istened színe elõtt, <span class="red">*</span> 
Könyörgésed meghallgatásra talált.</b>
<br/><b><span class="red">F.</span>
Ne félj, Dániel, most tudtodra adom, mi van megírva az igazság könyvében. <span class="red">*</span> 
Könyörgésed meghallgatásra talált.</b>
<!--{END:OCR32PIc_CIT1}-->
<!--{BEGIN:OCR32PIc_CIT2}-->
<p>
<b>Egy II. századi szerzõ szentbeszédébõl</b>
<div align="center" class="red">(Cap. 15, 1 – 17, 2: Funk 1, 163-165)</div>
<p>
<div align="center" class="redit">Térjünk meg Istenünkhöz, aki meghívott bennünket!</div>
<b>
<p>&nbsp;&nbsp;&nbsp;&nbsp;
Úgy gondolom, hogy nem értéktelen tanács csupán, amit az önmegtartóztatás szent erényérõl elõadtam, és bizonyára nem bánja meg, aki ennek a követésére adja magát, hiszen ezzel önmagát és engem, a tanácsadót is üdvözíti. Valóban, nem kis érdem akár egyetlen tévelygõ vagy veszni indult lelket is az üdvösségre visszavinni. Ezt a viszonzást adhatjuk a minket teremtõ Istennek, ha az, aki szól, és aki hallgatja, igaz hittel és szeretettel szól és hallgatja.
<br/>&nbsp;&nbsp;&nbsp;&nbsp;
Maradjunk tehát szent hitünkben igazak és szentek, hogy bizalommal kérjük Istent, aki ezt mondja:
Még be sem fejezted kérõ imádat, máris felelek neked: Íme, melléd állok (vö. Iz 58, 9). Ez az idézet nagy remény jele; hiszen ebben az Úr készebbnek nyilatkozik az adásra, mint amennyire a hozzá könyörgõ a kérésre. Amikor ilyen nagy jóságban részesülünk, akkor ne irigyeljük egymástól, hogy egyikünk-másikunk többet kapott. Hiszen amilyen nagy boldogságot jelentenek az Úr eme szavai azoknak, akik kérnek tõle, éppen olyan nagy elítélést jelentenek azok számára, akik nem kérnek tõle.
<br/>&nbsp;&nbsp;&nbsp;&nbsp;
Tehát, testvéreim, ne becsüljük le az üdvös megtérés jelen alkalmát, hiszen itt az idõ, hogy Istenhez térjünk — aki minket meghívott —, amíg alkalmunk van arra, hogy visszafogadjon minket. Ha ugyanis most ellenállunk szenvedélyeinknek, és legyõzzük bensõnk gonosz és érzéki kívánságait, akkor majd megtapasztalhatjuk Jézus irgalmát. De vegyétek észre azt is, hogy az ítélet napja, mint tüzes kemence, már elérkezett, az égi testek meg a földkerekség olvadoznak (vö. Mal 3, 19), s mint az ólom folynak szét a tûzben, s ezután már csak az kövétkezik, hogy feltáruljanak az emberek rejtett és nyilvánvaló cselekedetei. Bûnünk jóvátételére jó az alamizsnálkodás; még jobb a böjt imával, de legjobb az alamizsnálkodás böjttel és imával; a szeretet befödi a bûnök sokaságát (1 Pét 4, 8), a tiszta lélek imádsága pedig megszabadít a lelki haláltól. Mindenki boldognak tudhatja magát, aki ezekben a dolgokban tökéletes; az alamizsna ugyanis eltörli a bûnt.
<br/>&nbsp;&nbsp;&nbsp;&nbsp;
Térjünk meg tehát õszinte szívvel, senki se vesszék el közülünk. Ha ugyanis parancsunk van arra, hogy a bálványimádástól eltérítsük és a helyes vallásra megtanítsuk az embereket, akkor mennyivel inkább kell gondoskodnunk arról, hogy el ne vesszék egy olyan lélek sem, amelyik már megismerte az Istent. Segítsen egyikünk a másikon, hogy a hitben gyöngéket is jó irányba tudjuk elvezetni; térítsük meg, és figyelmeztessük kölcsönösen egymást, hogy mindnyájan üdvözüljünk.
</b>
<p><span class="redsmall">VÁLASZOS ÉNEK</span>
<div align="right" class="red">Júd 21; Tit 2, 12</div>
<br/><b><span class="red">V.</span>
Tartsatok ki az Isten szeretetében, <span class="red">*</span> 
És várjatok Urunknak, Jézus Krisztusnak örök életet szerzõ irgalmára.</b>
<br/><b><span class="red">F.</span>
Szakítsunk az istentelenséggel és az evilági vágyakkal, éljünk fegyelmezetten, szentül és buzgón ezen a világon. <span class="red">*</span> 
És várjatok Urunknak, Jézus Krisztusnak örök életet szerzõ irgalmára.</b>
<!--{END:OCR32PIc_CIT2}-->

SZOMBAT
<!--{BEGIN:OCR32SOc_CIT1}-->
<p>
<b>Dániel próféta könyvébõl</b>
<div align="right" class="red">12, 1-13</div>
<div align="center" class="redit">Jövendölés a végsõ idõkrõl és a feltámadásról</div>
<b>
<p>&nbsp;&nbsp;&nbsp;&nbsp; 
Ezt mondta nekem az angyal: „Abban az idõben fölkel Mihály, a nagy fejedelem, néped fiainak oltalmazója; mert olyan szorongattatás ideje következik, amilyen még nem volt soha, amióta nemzetek vannak. Abban az idõben megszabadul néped, mind, aki be van írva a könyvbe. Akik a föld porában alszanak, azok közül sokan feltámadnak, némelyek örök életre, mások gyalázatra, örök kárhozatra. Akkor az érteni tudók ragyogni fognak, mint a fénylõ égbolt, és akik igazságra tanítottak sokakat, tündökölnek örökkön-örökké, miként a csillagok.
<br/>&nbsp;&nbsp;&nbsp;&nbsp;
Te meg, Dániel, zárd el ezeket a szavakat, pecsételd le a könyvet a végsõ idõkig. Sokan eltévelyednek, és a gonoszság növekedni fog.”
<br/>&nbsp;&nbsp;&nbsp;&nbsp;
Ekkor én, Dániel azt láttam, hogy két másvalaki is áll ott: az egyik a folyó innensõ partján, a másik pedig a folyó túlsó partján. Akkor megszólítottam azt a gyolcsruhába öltözött férfiút, aki a folyóvíz fölött állt: „Mikor lesz vége ennek a sok csodálatos dolognak?” Erre a gyolcsruhába öltözött férfi, aki a folyóvíz fölött állt, jobbját és balját az égre emelte. S hallottam, amint megesküdött az Örökkévalóra: „Egy idõ, két idõ, és egy fél idõ múlva ez mind beteljesedik, akkor, amikor az az erõ, amely a szent népet szétszórta, nem lesz többé.”
<br/>&nbsp;&nbsp;&nbsp;&nbsp;
Hallottam ugyan a szót, de nem értettem, azért újra megkérdeztem: „Uram, hogyan állunk ezekkel a végsõ dolgokkal?” Így válaszolt: „Eredj, Dániel, mert el vannak zárva, és le vannak pecsételve ezek a szavak a végsõ idõkig. Sokat kiválasztanak, megtisztítanak, és próbára tesznek, ám a gonoszok tovább folytatják gonoszságukat. A gonoszok közül senki sem jut el a belátásra, de az értõ szívûek meg fogják érteni. Attól az idõtõl kezdve, hogy megszûnik a mindennapi áldozat, és felállítják a vészt hozó undokságot, ezerkétszázkilencven nap lesz. Boldog, aki bízni tud, és megéri az ezerháromszázharmincötödik napot.
<br/>&nbsp;&nbsp;&nbsp;&nbsp;
Te meg csak menj, és légy nyugodt! Amikor véget érnek a napok, te is fölkelsz a végsõ napon kijelölt sorsodra.”
</b>
<p><span class="redsmall">VÁLASZOS ÉNEK</span>
<div align="right" class="red">Vö. Lk 20, 35. 36. 38</div>
<br/><b><span class="red">V.</span>
Akik méltók rá, hogy eljussanak a halálból való feltámadásra, nem halnak meg többé: <span class="red">*</span> 
Az angyalokhoz hasonlítanak, és az Istennek a fiai, mert feltámadtak.</b>
<br/><b><span class="red">F.</span>
Isten nem a holtaké, hanem az élõké, hiszen mindenki érte él. <span class="red">*</span> 
Az angyalokhoz hasonlítanak, és az Istennek a fiai, mert feltámadtak.</b>
<!--{END:OCR32SOc_CIT1}-->
<!--{BEGIN:OCR32SOc_CIT2}-->
<p>
<b>Egy II. századi szerzõ szentbeszédébõl</b>
<div align="center" class="red">(Cap. 18, 1 – 20, 5: Funk 1, 167-171)</div>
<p>
<div align="center" class="redit">Cselekedjük az igazságosságot, hogy végül üdvözüljünk!</div>
<b>
<p>&nbsp;&nbsp;&nbsp;&nbsp;
Mi azok közé tartozzunk, akik hálát adnak Istennek, és szolgálnak neki, és ne a hitetlenek közé, akik ítéletre kerülnek. De magamon kezdem, mert én is sok mindenben vétkezem, a kísértést sem kerültem el, és még mindig a gonosz lélek eszközei között vagyok, viszont félek az eljövendõ ítélettõl, ezért igyekszem az igazságosság szerint élni, és amennyire csak tehetem, meg akarom ezt valósítani.
<br/>&nbsp;&nbsp;&nbsp;&nbsp;
Tehát, fivéreim és nõvéreim, miután felolvastam nektek Isten igéit, és azt meghallgattátok, most buzdító szavaimmal is szólok hozzátok, hogy a Szentírás igazságaira összeszedett lélekkel figyeljetek, és eljussunk az üdvösségre ti is meg én is, aki most szólok hozzátok. Jutalomként ugyanis én is részesedni szeretnék abból, hogy ti most õszinte szívvel megtértek, és így üdvösségre és örök életre juttok. Így cselekedve követendõ példát mutatunk az összes fiatalnak, akik elszánták magukat az Isten iránti hûséges és erkölcsös életre. Ne vegyük rossz néven, és ne méltatlankodjunk, ha oktalanságunkra valaki szeretettel figyelmeztet bennünket, és a helytelen útról az igazság ösvényére térít vissza. Nem egyszer ugyanis, ha rosszra csábít valaki, szinte észre sem vesszük lelkünk kettõssége és szívünk kishitûsége miatt, és ezek a haszontalan kívánságok elhomályosították értelmünket is (vö. Róm 1, 22).
<br/>&nbsp;&nbsp;&nbsp;&nbsp;
Cselekedjük az igazságosságot, hogy végül üdvözüljünk! Boldogok, akik engedelmesen követik ezt a parancsot; mert még ha rövid ideig szenvedniük kell is itt a földön, a feltámadás romolhatatlan gyümölcseit szüretelik le majd a mennyben. Törekvõ, vallásos ember sohasem szomorkodhat, bármilyen nyomorúság szakadjon is rá ebben a múlandó életben; hiszen ezt nyomon követi egy boldog idõ, és ott fent új életre kelve az atyákkal együtt fog örvendezni minden szomorúság nélkül, örökké.
<br/>&nbsp;&nbsp;&nbsp;&nbsp;
Az se zavarja meg gondolkodásunkat, ha azt látjuk, hogy a bûnösök gazdagok, Isten szolgái pedig viszontagságoknak vannak kitéve. De hát higgyük, fivéreim és nõvéreim: mi az élõ Isten harcát vállaltuk és vívjuk ebben az életben azért, hogy a jövõ életben megkapjuk tõle jutalmunkat. Egyetlen egy hite szerint élõ ember sem kapja meg azonnal jutalmát, hanem várakoznia kell arra. Ha ugyanis Isten azonnal fizetne minden jóságért, akkor nem valódi vallásosság, hanem azonnali adásvétel lenne az élet; ez esetben csak látszat lenne a hit szerinti életünk, hiszen nem a bensõséges vallásosságot, hanem csak a hasznot keresnénk. Az ilyen lelket azután a legnagyobb zavarba ejtené az, ha büntetésekkel sújtaná Isten ítélete, hiszen nem élt hite szerint.
<br/>&nbsp;&nbsp;&nbsp;&nbsp;
Egyedül neki, a láthatatlan Istennek, az igazság Atyjának — aki elküldötte nekünk az Üdvözítõt, a romolhatatlan örök élet szerzõjét, hogy kinyilvánítsa nekünk az igazságot és a mennyei örök életet — legyen dicsõség örökkön-örökké! Ámen.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 36, 27. 28. 1</div>
<br/><b><span class="red">V.</span>
Hagyd el a rosszat, s tedd a jót, <span class="red">*</span> 
Mert kedveli az Úr az igazságot, és nem hagyja cserben híveit.</b>
<br/><b><span class="red">F.</span>
Ne bosszankodj a bûnösökre, és ne háborogj a gonosztevõk miatt. <span class="red">*</span> 
Mert kedveli az Úr az igazságot, és nem hagyja cserben híveit.</b>
<!--{END:OCR32SOc_CIT2}-->
</body>
</html>
