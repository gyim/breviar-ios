<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>9 B. zsoltár – II.</title>
</head>
<body class="psalm">

<!--{BEGIN:ZALM10_II}-->
<div class="psalm-title">9 B. zsoltár – II.</div>
<div class="psalm-subtitle">Hálaének</div>
<div class="psalm-idea"><i>Boldogok vagytok, ti szegények, mert tiétek az Isten országa</i> (Lk 6, 20).</div>
<p class='verse'>Kelj föl, Istenem, tárd ki erõs karodat,&nbsp;*<br/>
és a nyomorultról el ne feledkezzél!</p>
<p class='verse'>Miért veheti semmibe Istent a gonosz?&nbsp;*<br/>
Azt mondja szívében: „Úgysem kéred számon!”</p>
<p class='verse'>Uram, te ezt látod,&nbsp;†<br/>
te minden kínt és könnyet számon tartasz,&nbsp;*<br/>
ezeket a te kezed utoléri.</p>
<p class='verse'>Rád hagyatkozik az elhagyott,&nbsp;*<br/>
az árvának te vagy segítõje.</p>
<p class='verse'>Törd össze a bûnösök és gonoszok kezét,&nbsp;*<br/>
kérd számon bûnüket, hogy nyomuk se maradjon!</p>
<p class='verse'>Király az Úr örökkön-örökké,&nbsp;*<br/>
a pogányok eltûnnek a föld színérõl.</p>
<p class='verse'>A szegények kívánságát meghallgatod, Uram,&nbsp;*<br/>
megerõsíted szívüket, figyelmed feléjük fordul.</p>
<p class='verse'>Oltalmazod az árva és az elhagyott ügyét,&nbsp;*<br/>
hogy ne félemlítse õket többé a földbõl való ember!</p>
<!--{END:ZALM10_II}-->

<!--{BEGIN:ZALM10_I}-->
<div class="psalm-title">9 B. zsoltár – I.</div>
<div class="psalm-subtitle">Hálaének</div>
<div class="psalm-idea"><i>Boldogok vagytok, ti szegények, mert tiétek az Isten országa</i> (Lk 6, 20).</div>
<p class='verse'>Uram, miért vagy olyan messze,&nbsp;*<br/>
miért rejtõzöl el a nyomorúság válságos napjaiban?</p>
<p class='verse'>Gyötri a szegényt a kevély gonosz,&nbsp;*<br/>
de belehull tervei tõrébe!</p>
<p class='verse'>Bûnös vágyaival dicsekszik a gonosz,&nbsp;*<br/>
a kapzsi önmagát magasztalja.</p>
<p class='verse'>Elbizakodottságában a bûnös semmibe veszi az Urat:&nbsp;*<br/>
„Úgysem kéri számon, nem számít az Isten!”</p>
<p class='verse'>Ez neki minden gondolata,&nbsp;*<br/>
mert mindig sikerek kísérik útján.</p>
<p class='verse'>Oly magasak végzéseid, hogy ez föl sem éri,&nbsp;*<br/>
ezért minden ellenfelét ócsárolja.</p>
<p class='verse'>Szívében így szól: „Meg nem rendülök,&nbsp;*<br/>
nemzedékek hosszú során baj nem érhet!”</p>
<p class='emptyline'/>
<p class='verse'>Telve a szája átokkal, álnoksággal és csalárdsággal,&nbsp;*<br/>
nyelve nyomorúságot és bajt okoz.</p>
<p class='verse'>Leshelyén ül a mellékutak mentén,&nbsp;*<br/>
hogy titokban ártatlanok vérét ontsa.</p>
<p class='verse'>Szeme a nyomorultat kémleli,&nbsp;*<br/>
leselkedik, mint a bozótban az oroszlán.</p>
<p class='verse'>Csapdát állít, hogy elfogja a nyomorultat,&nbsp;*<br/>
a szerencsétlent rászedi, és tõrbe ejti.</p>
<p class='verse'>Meglapul, majd rárohan, és a nyomorult elbukik&nbsp;*<br/>
az õ karja erejétõl.</p>
<p class='verse'>Azt mondja szívében: „Isten elfelejtette,&nbsp;*<br/>
arcát elfordítja, végül nem is látja.”</p>
<!--{END:ZALM10_I}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>