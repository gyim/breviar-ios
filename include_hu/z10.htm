<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>9 B. zsoltár – II.</title>
</head>
<body id="psalm">

<!--{BEGIN:ZALM10_II}-->
<div class="psalm-title">9 B. zsoltár – II.</div>
<div class="psalm-subtitle">Hálaének</div>
<div class="psalm-idea"><i>Boldogok vagytok, ti szegények, mert tiétek az Isten országa</i> (Lk 6, 20).</div>
<p>
Kelj föl, Istenem, tárd ki erõs karodat, *<br/>
<span class="indent15"></span>és a nyomorultról el ne feledkezzél!<br/>
Miért veheti semmibe Istent a gonosz? *<br/>
<span class="indent15"></span>Azt mondja szívében: „Úgysem kéred számon!”<br/>
Uram, te ezt látod, †<br/>
<span class="indent15"></span>te minden kínt és könnyet számon tartasz, *<br/>
<span class="indent15"></span>ezeket a te kezed utoléri.<br/>
Rád hagyatkozik az elhagyott, *<br/>
<span class="indent15"></span>az árvának te vagy segítõje.<br/>
Törd össze a bûnösök és gonoszok kezét, *<br/>
<span class="indent15"></span>kérd számon bûnüket, hogy nyomuk se maradjon!<br/>
<span class="indent15"></span><br/>
Király az Úr örökkön-örökké, *<br/>
<span class="indent15"></span>a pogányok eltûnnek a föld színérõl.<br/>
A szegények kívánságát meghallgatod, Uram, *<br/>
<span class="indent15"></span>megerõsíted szívüket, figyelmed feléjük fordul.<br/>
Oltalmazod az árva és az elhagyott ügyét, *<br/>
<span class="indent15"></span>hogy ne félemlítse õket többé a földbõl való ember!</p>
<!--{END:ZALM10_II}-->

<!--{BEGIN:ZALM10_I}-->
<div class="psalm-title">9 B. zsoltár – I.</div>
<div class="psalm-subtitle">Hálaének</div>
<div class="psalm-idea"><i>Boldogok vagytok, ti szegények, mert tiétek az Isten országa</i> (Lk 6, 20).</div>
<p>
Uram, miért vagy olyan messze, *<br/>
<span class="indent15"></span>miért rejtõzöl el a nyomorúság válságos napjaiban?<br/>
Gyötri a szegényt a kevély gonosz, *<br/>
<span class="indent15"></span>de belehull tervei tõrébe!<br/>
Bûnös vágyaival dicsekszik a gonosz, *<br/>
<span class="indent15"></span>a kapzsi önmagát magasztalja.<br/>
Elbizakodottságában a bûnös semmibe veszi az Urat: *<br/>
<span class="indent15"></span>„Úgysem kéri számon, nem számít az Isten!”<br/>
Ez neki minden gondolata, *<br/>
<span class="indent15"></span>mert mindig sikerek kísérik útján.<br/>
Oly magasak végzéseid, hogy ez föl sem éri, *<br/>
<span class="indent15"></span>ezért minden ellenfelét ócsárolja.<br/>
Szívében így szól: „Meg nem rendülök, *<br/>
<span class="indent15"></span>nemzedékek hosszú során baj nem érhet!”<br/>
<br/>
Telve a szája átokkal, álnoksággal és csalárdsággal, *<br/>
<span class="indent15"></span>nyelve nyomorúságot és bajt okoz.<br/>
Leshelyén ül a mellékutak mentén, *<br/>
<span class="indent15"></span>hogy titokban ártatlanok vérét ontsa.<br/>
Szeme a nyomorultat kémleli, *<br/>
<span class="indent15"></span>leselkedik, mint a bozótban az oroszlán.<br/>
Csapdát állít, hogy elfogja a nyomorultat, *<br/>
<span class="indent15"></span>a szerencsétlent rászedi, és tõrbe ejti.<br/>
Meglapul, majd rárohan, és a nyomorult elbukik *<br/>
<span class="indent15"></span>az õ karja erejétõl.<br/>
Azt mondja szívében: „Isten elfelejtette, *<br/>
<span class="indent15"></span>arcát elfordítja, végül nem is látja.”</p>
<!--{END:ZALM10_I}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>