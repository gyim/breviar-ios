<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 25. HÉT</title>
</head>
<body>
<center><b> ÉVKÖZI IDÕ</b>
<p><b>25. HÉT</b></center>
<center>
<p>OLVASMÁNYOS IMAÓRA</center>

VASÁRNAP
<!--{BEGIN:OCR25NEc_CIT1}-->
<p>
<b>Ezekiel próféta könyvébõl</b>
<div align=right><font color="#FF0000">24, 15-27</font></div>
<div align=center><i><font color="#FF0000">A próféta élete jel lesz a nép számára</font></i></div>
<b>
<p>&nbsp;&nbsp;&nbsp;&nbsp;
Az Úr szózatot intézett hozzám: „Emberfia, nézd, elveszem tõled hirtelen szemed gyönyörûségét. De ne keseredj el és ne sírj, könnyeid ne folyjanak! Sóhajts halkan, ne tarts halotti gyászt; turbánodat tedd föl a fejedre, sarud legyen a lábadon, ne takard el szakálladat, és ne edd az emberek kenyerét!”
<br>&nbsp;&nbsp;&nbsp;&nbsp;
Reggel szóltam a néphez, s este meghalt a feleségem. Másnap reggel a kapott utasítás szerint jártam el. A nép így szólt hozzám: „Nem magyarázod meg, hogy mit jelent számunkra, amit teszel?” Ezt válaszoltam: „Az Úr ezt a szózatot intézte hozzám: Szólj Izrael házához: Ezt mondja az Úr, az Isten: Nézzétek, megszentségtelenítem szentélyemet, erõtök forrását, büszkeségetek tárgyát, szemetek fényét, lelketek gyönyörûségét. Fiaitok és leányaitok, akiket hátrahagytatok, kard élén vesznek el. És ti is úgy tesztek, mint ahogy én tettem: nem takarjátok be szakállatokat, nem eszitek az emberek kenyerét, turbánotok a fejeteken lesz, sarutok a lábatokon, nem jajgattok, és nem siránkoztok. Elpusztultok bûneitek miatt, és csak egymás elõtt sóhajtoztok majd. Ezekiel meg jel lesz nektek: Ugyanazt teszitek pontosan ti is, amit õ tett. És amikor ez bekövetkezik, megtudjátok, hogy én vagyok az Úr.
<br>&nbsp;&nbsp;&nbsp;&nbsp;
Emberfia, azon a napon, amikor majd megfosztom õket erejük forrásától, büszkeségük tárgyától, szemük fényétõl, lelkük gyönyörûségétõl, fiaiktól és leányaiktól, azon a napon majd egy menekült érkezik hozzád, hogy errõl hírt adjon neked. Azon a napon nyíljék meg a szád, és beszélj a menekült elõtt: beszélj és ne légy többé néma! Jel leszel számukra és akkor megtudják, hogy én vagyok az Úr.”
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Ez 24, 24; Joel 2, 13</font></div>
<br><b><font color="#FF0000">V.</font>
Ezekiel jel lesz nektek: Ugyanazt teszitek pontosan ti is, amit õ tett. <font color="#FF0000">*</font> 
Akkor majd megtudjátok, hogy én vagyok az Úr.</b>
<br><b><font color="#FF0000">F.</font>
Szíveteket szaggassátok meg, ne a ruhátokat. Térjetek vissza az Úrhoz, a ti Istenetekhez! <font color="#FF0000">*</font> 
Akkor majd megtudjátok, hogy én vagyok az Úr.</b>
<!--{END:OCR25NEc_CIT1}-->
<!--{BEGIN:OCR25NEc_CIT2}-->
<p>
<b>Szent Ágoston püspöknek „A pásztorok” címû beszédébõl</b>
<div align=center><font color="#FF0000">(Sermo 46, 13: CCL 41, 539-540)</font></div>
<p>
<div align=center><i><font color="#FF0000">A gyenge keresztények</font></i></div>
<b>
<p>&nbsp;&nbsp;&nbsp;&nbsp;
A gyengét nem gyámolítottátok (Ez 34, 4), mondja az Úr. Ezt a rossz pásztoroknak mondja, akik képmutatók, akik a maguk javát keresik és nem Jézus Krisztusét, akik kényelmesen örülnek a tejnek meg a gyapjúnak, de a nyájjal egyáltalán nem törõdnek, és a beteget nem gyógyítják. A gyengék, vagyis az erõtlenek, és a gyengélkedõk, vagyis a betegek között szerintem a következõ a különbség.
<br>&nbsp;&nbsp;&nbsp;&nbsp;
E két elnevezés: gyengék és betegek között szeretnénk, testvéreim, valamiképpen különbséget tenni, talán mi magunk is jobban meglátjuk a különbséget, ha kissé nagyobb figyelmet szentelünk neki. De minden bizonnyal meglátja ezt más is, aki nálunk jártasabb, vagy akinek jobb belsõ látása van. De közben meg ne tévesszen bennünket az, amit, úgy gondolom, a Szentírás szavai értelmében mondok. Az a gyenge, akinél attól kell félnünk, hogy ha kísértés éri, az letöri õt. A beteg viszont máris szenved valamilyen kívánsága miatt. Ez a kívánság akadályozza abban, hogy rálépjen Isten útjára és magára vegye Krisztus igáját.
<br>&nbsp;&nbsp;&nbsp;&nbsp;
Figyeljétek csak meg azokat az embereket, akik jól akarnak élni, és már elhatározták, hogy jól is élnek. Ezek készségesebbek arra, hogy a jót megtegyék, de szenvedéseket elviselni kevésbe alkalmasak. A hûséges keresztény élethez viszont nemcsak az tartozik hozzá, hogy valaki megtegye a jót, hanem az is, hogy elviselje a rosszat. Mindazok tehát, akik látszólag buzgók a jótettekben, de a fenyegetõ szenvedéseket nem akarják vagy nem tudják elviselni, azok a gyengék. Mert ha ezek a világot szeretõ emberek valamilyen bûnös vágyuk miatt felhagynak a jótettekkel, akkor már gyengélkedve és betegen tétlenkednek, és e betegségük miatt szinte teljesen erõtlenek, és képtelenek bármi jót tenni.
<br>&nbsp;&nbsp;&nbsp;&nbsp;
Ilyen volt annak a bénának a lelkülete, akit hordágyon vittek az emberek, de nem tudtak az Úr elé jutni, ezért a kibontott tetõn át engedték le eléje. Ha szeretnéd, hogy egy lélekkel azt tegye Krisztus, amit a bénával, akkor neked is fel kell bontanod a tetõt, és le kell tenned oda az Úr elé a lelket, amelynek minden tagja gyenge, és semmi jó cselekedete sincs, hiszen bûnökkel terhelt, és bûnös vágyai miatt beteg. Ha tehát a lélek minden tagja gyenge és belsõleg béna, bontsd ki a tetõt, hogy eljuthass az orvoshoz. Mert az orvos esetleg már ott rejtõzik, és odabent van. Az a Szentírás igazi rejtett értelme, hogy tárd fel, ami rejtve van, és tedd oda elébe a bénát.
<br>&nbsp;&nbsp;&nbsp;&nbsp;
Ha pedig ezt egyes pásztorok nem teszik meg, és megtételét elhanyagolják, hallottátok, mit kell ezeknek hallaniuk: A beteget nem gyógyítottátok, a sérültet nem kötöztétek be (Ez 34, 4). De errõl már beszéltünk. Van, aki megsérült a kísértések által okozott rémülettõl. Bekötözi azonban az ilyen sérültet az a vigasztalás, amely így szól hozzánk: Hûséges az Isten, erõtökön felül nem hagy megkísérteni, hanem a kísértéssel együtt a szabadulás lehetõségét is megadja, hogy kibírjátok (1 Kor 10, 13).
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">1 Kor 9, 22-23</font></div>
<br><b><font color="#FF0000">V.</font>
A gyöngék közt gyönge lettem, hogy megnyerjem a gyöngéket. <font color="#FF0000">*</font> 
Mindenkinek mindene lettem, hogy mindenkit üdvözítsek.</b>
<br><b><font color="#FF0000">F.</font>
Mindezt az evangéliumért teszem, hogy nekem is részem legyen benne. <font color="#FF0000">*</font> 
Mindenkinek mindene lettem, hogy mindenkit üdvözítsek.</b>
<!--{END:OCR25NEc_CIT2}-->

HÉTFÕ
<!--{BEGIN:OCR25POc_CIT1}-->
<p>
<b>Ezekiel próféta könyvébõl</b>
<div align=right><font color="#FF0000">34, 1-6. 11-16. 23-31</font></div>
<div align=center><i><font color="#FF0000">Izrael Isten nyája</font></i></div>
<b>
<p>&nbsp;&nbsp;&nbsp;&nbsp;
Az Úr szózatot intézett hozzám: 
<br>&nbsp;&nbsp;&nbsp;&nbsp;
„Emberfia, jövendölj Izrael pásztorairól, jövendölj és mondd meg nekik: Ti pásztorok, ezt mondja az Úr, az Isten:
<br>&nbsp;&nbsp;&nbsp;&nbsp;
Jaj Izrael pásztorainak, akik magukat legeltették! A pásztoroknak nem a nyájat kell-e legeltetniük? A tejet felhasználtátok eledelül, a gyapjút ruházatul, a kövér állatokat levágtátok, de a nyájat nem legeltettétek. A gyengét nem gyámolítottátok, a beteget nem gyógyítottátok, a sérültet nem kötöztétek be. Nem mentetek utána az eltévelyedettnek, nem kerestétek meg az elveszettet. Durván és kegyetlenül hatalmaskodtatok fölöttük, így aztán szétszéledtek juhaim, mert nem volt pásztoruk, és a mezei vadak zsákmányaivá lettek, és szétszéledtek. A hegyeken és a magas dombokon kóborolt nyájam, szétszóródott nyájam az egész országban, és senki sem gondolt rá, senki sem kereste.
<br>&nbsp;&nbsp;&nbsp;&nbsp;
Ezt mondja ezért az Úr, az Isten: Nézzétek, magam gondoskodom nyájamról, és magam ügyelek rájuk. Amint a pásztor szemlét tart nyája fölött, amikor elszéledt juhai között van, én is szemlét tartok juhaim fölött, amelyek azon a napon szétszóródtak. Visszahozom õket mindenünnen, ahová a felhõ és sötétség napján szétszóródtak. Hazahozom õket a népek közül, összegyûjtöm az országokból, és hazavezérlem õket. Izrael hegyein legeltetem õket, a völgyekben és az ország lakott tájain. Jó legelõre terelem majd õket, és Izrael magaslatain lesz a legelõjük. Jó legelõn pihennek majd, kövér legelõn, Izrael hegyein.
<br>&nbsp;&nbsp;&nbsp;&nbsp;
Magam terelgetem majd juhaimat, és magam telepítem le õket — mondja az Úr, az Isten. Megkeresem az elveszettet, visszaterelem az elszéledtet, bekötözöm a sérültet, ápolom a beteget, a kövér és egészséges fölött meg õrködöm. Az igazság szerint legeltetem õket.
<br>&nbsp;&nbsp;&nbsp;&nbsp;
Egyetlen pásztort rendelek föléjük, aki majd legelteti õket: szolgámat, Dávidot, õ legelteti majd õket, és õ lesz a pásztoruk. Én, az Úr leszek az Istenük, és szolgám, Dávid lesz a vezér. Én, az Úr mondtam ezt. Szövétséget kötök velük, és kiirtom az országból a vadállatokat. Biztonságban élhetnek a pusztában, és az erdõkben alhatnak. Halmom köré telepítem õket, esõt rendelek a kellõ idõben, áldásos esõt. A mezõ fái meghozzák gyümölcsüket, és a föld megadja termését, úgyhogy biztonságban lesznek országukban. Akkor majd megtudják, hogy én vagyok az Úr, ha összetöröm igájuk fáját, és kiszabadítom õket azok kezébõl, akik leigázták õket. Nem lesznek többé a népek prédájává, és az ország fenevadjai nem falják fel õket. Biztonságban élhetnek majd, nem tartja õket senki rettegésben.
<br>&nbsp;&nbsp;&nbsp;&nbsp;
Bõséges termést adok nekik, hogy ne váljanak többé éhínség áldozatává az országban, és ne kelljen eltûrniük a népek gúnyolódását. Akkor majd megtudják, hogy én, az Úr, az õ Istenük velük vagyok, és hogy õk, Izrael háza az én népem — mondja az Úr, az Isten. És ti, juhaim, az én legelõm juhai vagytok, én meg a ti Istenetek vagyok — mondja az Úr, az Isten.”
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Ez 34, 12. 13. 14; Jn 10, 10</font></div>
<br><b><font color="#FF0000">V.</font>
Visszahozom juhaimat mindenünnen, ahová a felhõ és sötétség napján szétszóródtak, és hazavezérlem õket. <font color="#FF0000">*</font> 
Jó legelõre terelem majd õket.</b>
<br><b><font color="#FF0000">F.</font>
Én azért jöttem, hogy életük legyen, és bõségben legyen. <font color="#FF0000">*</font> 
Jó legelõre terelem majd õket.</b>
<!--{END:OCR25POc_CIT1}-->
<!--{BEGIN:OCR25POc_CIT2}-->
<p>
<b>Szent Ágoston püspöknek „A pásztorok” címû beszédébõl</b>
<div align=center><font color="#FF0000">(Sermo 46, 14-15: CCL 41, 541-542)</font></div>
<p>
<div align=center><i><font color="#FF0000">Állj elõ az evangéliummal, akár alkalmas, akár alkalmatlan!</font></i></div>
<b>
<p>&nbsp;&nbsp;&nbsp;&nbsp;
Nem mentetek utána az eltévelyedettnek, nem kerestétek meg az elveszettet (Ez 34, 4). Ebben az esetben mintegy rablók kezei és dühöngõ farkasok fogai között vagyunk, és arra kérünk benneteket, hogy e veszedelmünk miatt imádkozzatok értünk. Mert makacsok a bárányok. Amikor keressük õket, tévelygésükben azt mondják, hogy semmi közünk sincs hozzájuk. Elveszettségükben azt kérdezik: „Mit akartok tõlünk? Miért kerestek minket?” Mintha bizony nem éppen azért akarnánk és keresnénk õket, mert tévelyegnek, s elvesznek. De erre közbeszól az egyik: „Mi közöd hozzá, hogy tévedésben vagyok-e, vagy hogy elvesztem-e? Miért keresel?” Vissza akarlak hívni, mert eltévedtél. Meg akarlak találni, mert elvesztél. Mire ezt válaszolja: „Pedig én így akarok tévelyegni, így akarok elveszni.”
<br>&nbsp;&nbsp;&nbsp;&nbsp;
Így akarsz tévelyegni? Így akarsz elveszni? Én annál inkább nem akarom. Sõt, szólani merészelek, bár alkalmatlankodom vele. De hallom az Apostolt is, amint mondja: Hirdesd az evangéliumot, állj elõ vele, akár alkalmas, akár alkalmatlan! (2 Tim 4, 2). Kiknek alkalmas, és kiknek alkalmatlan? Természetesen azoknak alkalmas, akik hallani akarják, de alkalmatlan azoknak, akik nem akarják. Teljesen alkalmatlan vagyok, de merem kérdezni: „Te el akarsz tévelyedni, te el akarsz veszni? Én nem akarom ezt!” Végtére is õ nem akarja, aki fenyeget engem. Ha engedékeny lennék, nézd csak, mit mond és milyen szemrehányással illet az Úr: Nem mentetek utána az eltévelyedettnek, nem kerestétek meg az elveszettet (Ez 34, 4). Talán inkább tõled féljek, nem õtõle? Hiszen mindnyájan Isten ítélõszéke elé jutunk (Róm 14, 10).
<br>&nbsp;&nbsp;&nbsp;&nbsp;
Igenis visszahívom a tévelygõt, megkeresem az elveszettet. Akár tetszik, akár nem, megteszem. Még ha keresés közben meg is tépnének az erdei tövisbokrok, akkor is minden szûk helyen átnyomakodom, minden sövényt áttörök; amennyire a fenyegetõ Isten ad elég erõt, minden helyet bejárok. Visszahívom a tévelygõt, megkeresem az elveszettet. Ha nem akarod, hogy én fáradozzak, akkor ne tévelyegj, és ne vessz el! Sõt, nemcsak fájlalom tévelygésedet és elvesztedet, de sokkal inkább attól félek, hogy ha veled nem törõdöm, akkor még azt a bárányt is megölném, amelyik erõsnek megmaradt. Mert figyeld meg, hogyan folytatja: Ami erõsnek megmaradt, azt is megöltétek (vö. Ez 34, 4). Ha nem törõdöm majd a tévelygõkkel és elveszettekkel, akkor még annak is kedve támad tévelyegni és elveszni, aki most még jó erõben van.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Sir 4, 28-29; 2 Tim 4, 2</font></div>
<br><b><font color="#FF0000">V.</font>
Ne hallgass, ha szavad mentségül szolgálhat, s ne rejtsd véka alá a bölcsességedet; <font color="#FF0000">*</font> 
Mert hát a bölcsesség a szóban nyilvánul meg, az okosság, a belátás és a tudomány pedig a nyelv válaszában.</b>
<br><b><font color="#FF0000">F.</font>
Hirdesd az evangéliumot, állj vele elõ, akár alkalmas, akár alkalmatlan. Érvelj, ints, buzdíts nagy türelemmel és hozzáértéssel. <font color="#FF0000">*</font> 
Mert hát a bölcsesség a szóban nyilvánul meg, az okosság, a belátás és a tudomány pedig a nyelv válaszában.</b>
<!--{END:OCR25POc_CIT2}-->

KEDD
<!--{BEGIN:OCR25UTc_CIT1}-->
<p>
<b>Ezekiel próféta könyvébõl</b>
<div align=right><font color="#FF0000">36, 16-36</font></div>
<div align=center><i><font color="#FF0000">Isten népének testi-lelki visszaállítása</font></i></div>
<b>
<p>&nbsp;&nbsp;&nbsp;&nbsp;
Az Úr szózatot intézett hozzám: „Emberfia, Izrael háza a saját földjén lakott, de beszennyezte életmódjával és tetteivel. Életmódja olyan volt elõttem, mint az asszony tisztátalansága. Ekkor rájuk zúdítottam haragomat a vér miatt, amelyet ontottak az országban, és a bálványok miatt, amelyekkel tisztátalanná tették az országot. Szétszórtam õket a népek közé, és szétszélesztettem az országokba. Életmódjuk és tetteik szerint ítélkeztem fölöttük. A népek között, ahova kerültek, megszentségtelenítették szent nevemet, mivel azt mondták róluk: »Ez az Úr népe, az õ földjérõl jöttek ki.« De tekintettel voltam szent nevemre, amelyet Izrael háza megszentségtelenített a népek között, ahová került.
<br>&nbsp;&nbsp;&nbsp;&nbsp;
Ezért mondd meg Izrael házának: Ezt mondja az Úr, az Isten: Nem miattatok teszem ezt, Izrael háza, hanem szent nevemért, amelyet megszentségtelenítettetek a népek között, amelyek közé kerültetek. Szentté teszem nagy nevemet, amelyet gyalázat ért a népek között, amelyet megszentségtelenítettetek közöttük. Akkor majd megtudják a népek, hogy én vagyok az Úr — mondja az Úr, az Isten —, amikor a szemük láttára megmutatom rajtatok, hogy szent vagyok.
<br>&nbsp;&nbsp;&nbsp;&nbsp;
Kihozlak titeket a nemzetek közül, és minden országból összegyûjtelek, és visszavezetlek a földetekre. Tiszta vizet hintek rátok, és megtisztultok minden tisztátalanságtól, minden bálványotoktól megtisztítalak. És új szívet adok nektek, új lelket öntök belétek. Kõszíveteket elveszem testetekbõl, és hússzívet adok nektek. Lelkemet árasztom belétek; ezt teszem, hogy törvényeim szerint járjatok, hogy ítéleteimet megtartsátok és megtegyétek. És lakhattok a földön, amelyet atyáitoknak adtam, és ti lesztek az én népem, én pedig a ti Istenetek leszek!
<br>&nbsp;&nbsp;&nbsp;&nbsp;
Megszabadítalak benneteket minden tisztátalanságtól, bõven ellátlak gabonával, és nem küldök rátok többé éhínséget. Megszaporítom a fák gyümölcsét és a mezõ termését, hogy ne kelljen többé az éhhalál gyalázatát viselnetek a népek között. Akkor majd visszaemlékeztek gonosz útjaitokra és iszonyatos tetteitekre. Megutáljátok saját magatokat bûneitek és gonoszságaitok miatt. Nem miattatok teszem ezt — mondja az Úr, az Isten —, jól jegyezzétek meg magatoknak! Szégyenkezzetek és piruljatok életetek miatt, Izrael háza!
<br>&nbsp;&nbsp;&nbsp;&nbsp;
Ezt mondja az Úr, az Isten: Azon a napon, amikor minden bûnötöktõl megtisztítalak benneteket, újra benépesítem a városokat, és a romok újra fölépülnek. Az elpusztult földet újra megmûvelik, amely csak pusztaság volt, minden arra járó szeme láttára. Azt mondják majd: »Ez az elpusztult föld olyan lett, mint az Éden kertje, és az elpusztított, feldúlt, lerombolt városok lakott erõdök lettek.« Akkor a népek, amelyek megmaradtak itt a környéken, megtudjak, hogy én, az Úr újra felépítettem, amit leromboltak, és amit letaroltak, azt újra beültettem. Én, az Úr mondtam ezt, és végbe is viszem.”
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Ez 11, 19-20, 19</font></div>
<br><b><font color="#FF0000">V.</font>
Kitépem testükbõl a kõszívet, és hússzívet adok nekik, <font color="#FF0000">*</font> 
Hogy törvényeim szerint éljenek; akkor az én népem lesznek, én meg az Istenük leszek.</b>
<br><b><font color="#FF0000">F.</font>
Egyetlen szívet adok nekik, és új lelket. <font color="#FF0000">*</font> 
Hogy törvényeim szerint éljenek; akkor az én népem lesznek, én meg az Istenük leszek.</b>
<!--{END:OCR25UTc_CIT1}-->
<!--{BEGIN:OCR25UTc_CIT2}-->
<p>
<b>Szent Ágoston püspöknek „A pásztorok” címû beszédébõl</b>
<div align=center><font color="#FF0000">(Sermo 46, 18-19: CCL 41, 544-546)</font></div>
<p>
<div align=center><i><font color="#FF0000">Az Egyház mindenütt elterjed, mint a növekedõ szõlõtõ</font></i></div>
<b>
<p>&nbsp;&nbsp;&nbsp;&nbsp;
A hegyekben és a magas dombokon kóborló nyájam szétszóródott az egész földön (Ez 34, 6). Mit jelent ez: Szétszóródott nyájam az egész földön? Azt, hogy mindazokat a földi dolgokat hajhásszák, kedvelik és szeretik, amelyek itt a földön csillognak. Nem akarnak meghalni azért, hogy életük el legyen rejtve Krisztussal. Az egész földön szétszóródnak a földiek szeretete miatt, hiszen e juhok az egész földön tévelyegnek. Különféle helyeken vannak, de mégis egy anya: a gõg szülte õket. Mint ahogy minket is, az egész földön elterjedt keresztényeket egy anya: a katolikus Anyaszentegyház szült.
<br>&nbsp;&nbsp;&nbsp;&nbsp;
Nem csoda hát, ha a gõg szakadásokat hoz létre, a szeretet viszont egységet. De a katolikus Anyaszentegyház és a benne elõ Pásztor mindenütt keresi a tévelygõket, megerõsíti a gyengéket, gyógyítja a betegeket, bekötözi a sebesülteket, egyeseket ezek, másokat azok, akik talán nem is ismerik egymást. De az Egyház ismeri mindnyájukat, mert mindegyikükkel együtt van.
<br>&nbsp;&nbsp;&nbsp;&nbsp;
Az Egyház ugyanis olyan, mint a szõlõtõ, amely növekedve mindenütt elterjedt. Amazok viszont olyanok, mint a haszontalan venyigék, amelyeket terméketlenségük miatt méltán metszett le a szõlõmûves kése, hogy a tõke ugyan meg legyen metszve, de ne legyen megcsonkítva. Azok a venyigék tehát ott maradtak, ahol lemetszették õket. A mindenütt növekedõ tõke pedig ismeri mind a rajta maradt szõlõvesszõket, mind pedig a róla lemetszett, mellette levõ venyigéket.
<br>&nbsp;&nbsp;&nbsp;&nbsp;
Azért hívja vissza a tévelygõket, mert az Apostol még a letört ágakról is azt mondja, hogy Istennek van hatalma arra, hogy újra beoltsa õket (Róm 11, 23). Tehát akár a nyájtól eltévedt juhokhoz, akár a tõkérõl lemetszett venyigékhez hasonlítsd is õket, Isten képes mind a tévelygõ juhokat visszahívni, mind pedig a lemetszett venyigéket újra beoltani, mert õ a legfõbb Pásztor, és õ az igazi Szõlõmûves. Szétszóródott nyájam az egész földön, és senki sem gondolt rá, senki sem kereste (Ez 34, 5). De csak a rossz pásztorokról szól, hogy nincs aki keresse azokat.
<br>&nbsp;&nbsp;&nbsp;&nbsp;
Ezért hát, pásztorok, halljátok az Úr szavát: Amint igaz, hogy élek — mondja az Úr, az Isten (Ez 34, 7). Figyeljétek meg, mivel kezdi: mintha az Isten esküje lenne, a saját életére hivatkozik bizonyságul: Amint igaz, hogy élek — mondja az Úr. Meghaltak ugyan a pásztorok, de a juhok mégis biztonságban vannak, mert él az Úr. Amint igaz, hogy élek — mondja az Úr, az Isten. De milyen pásztorok haltak meg? Azok, akik a maguk javát keresték, nem Jézus Krisztusét. Tehát lesznek és találtatnak majd olyan pásztorok, akik nem a maguk javát keresik, hanem Jézus Krisztusét? Lesznek bizony, és találtatnak biztosan, most is vannak és a jövõben is lesznek.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">2 Kor 3, 4. 6. 5</font></div>
<br><b><font color="#FF0000">V.</font>
Bizalmunk Isten iránt Krisztusból ered, <font color="#FF0000">*</font> 
Õ tett arra alkalmassá, hogy az Újszövetség szolgái legyünk, nem a betûé, hanem a léleké.</b>
<br><b><font color="#FF0000">F.</font>
Nem mintha magunktól képesek volnánk valamit is kigondolni, mintegy a saját erõnkbõl, hiszen az alkalmasságunk Istentõl való. <font color="#FF0000">*</font> 
Õ tett arra alkalmassá, hogy az Újszövetség szolgái legyünk, nem a betûé, hanem a léleké.</b>
<!--{END:OCR25UTc_CIT2}-->

SZERDA
<!--{BEGIN:OCR25STRc_CIT1}-->
<p>
<b>Ezekiel próféta könyvébõl</b>
<div align=right><font color="#FF0000">37, 1-14</font></div>
<div align=center><i><font color="#FF0000">Látomás Isten népének feltámadásáról</font></i></div>
<b>
<p>&nbsp;&nbsp;&nbsp;&nbsp;
Azokban a napokban: Az Úr keze fölöttem volt; lelke által az Úr kivezérelt, és a völgybe vitt, amely tele volt csontokkal. Körbevezettek köztük mindenfelé, és tömérdek volt belõlük a völgyben, és teljesen ki voltak száradva.
<br>&nbsp;&nbsp;&nbsp;&nbsp;
Így szólt hozzám: „Emberfia, életre kelnek még ezek a csontok?” Így feleltem: „Uram, Istenem, te tudod.” Ekkor így folytatta: „Jövendölj ezekrõl a csontokról! Így beszélj: Ti, kiszáradt csontvázak, halljátok az Úr szavát! Ezt üzeni az Úr, az Isten ezeknek a csontoknak: Nézzétek, éltetõ leheletet adok belétek, és megelevenedtek. Ellátlak inakkal és beborítlak hússal benneteket; bõrt húzok rátok, és éltetõ leheletet adok nektek, és élni fogtok. Akkor megtudjátok, hogy én vagyok az Úr.”
<br>&nbsp;&nbsp;&nbsp;&nbsp;
Jövendöltem, amint a parancs szólt. S lám, amint jövendöltem, zaj keletkezett, majd zörgés támadt, és a csontok egymáshoz közeledtek. Aztán láttam: ín és hús került rájuk, és bõr vonta be õket, de éltetõ lehelet még nem volt bennük. Ekkor így szólt hozzám: „Jövendölj az éltetõ leheletrõl, jövendölj, emberfia, és mondd az éltetõ leheletnek: Ezt mondja az Úr, az Isten: Gyere elõ a négy szél hazájából, és fújj ezekre a halottakra, hogy megelevenedjenek!”
<br>&nbsp;&nbsp;&nbsp;&nbsp;
Ekkor jövendöltem, amint parancsolta nekem, és éltetõ lehelet szállt beléjük, életre keltek, talpra álltak, mint egy nagy sereg.
<br>&nbsp;&nbsp;&nbsp;&nbsp;
Akkor így szólt hozzám: „Emberfia, Izrael egész háza ezek a csontok. Lám, azt mondják: »Elszáradt a csontunk, oda a reményünk, végünk van.« Jövendölj azért, és így beszélj: Ezt mondja az Úr, az Isten: Nézzétek, kinyitom sírjaitokat, és kihozlak benneteket sírjaitokból, én népem, és elvezetlek benneteket Izrael földjére. Akkor majd megtudjátok, hogy én vagyok az Úr, amikor kinyitom sírjaitokat, és kihozlak sírjaitokból, én népem. Belétek oltom lelkemet, és életre keltek. Letelepítelek benneteket földeteken, és megtudjátok, hogy én, az Úr mondtam ezt, és végbe is vittem — mondja az Úr.”
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Ez 37, 12. 13; Jn 11, 25</font></div>
<br><b><font color="#FF0000">V.</font>
Nézzétek, kinyitom sírjaitokat, és kihozlak benneteket sírjaitokból, én népem, <font color="#FF0000">*</font> 
Akkor majd megtudjátok, hogy én vagyok az Úr.</b>
<br><b><font color="#FF0000">F.</font>
Én vagyok a feltámadás és az élet: aki hisz bennem, még ha meghal is, élni fog. <font color="#FF0000">*</font> 
Akkor majd megtudjátok, hogy én vagyok az Úr.</b>
<!--{END:OCR25STRc_CIT1}-->
<!--{BEGIN:OCR25STRc_CIT2}-->
<p>
<b>Szent Ágoston püspöknek „A pásztorok” címû beszédébõl</b>
<div align=center><font color="#FF0000">(Sermo 46, 20-21: CCL 41, 546-548)</font></div>
<p>
<div align=center><i><font color="#FF0000">Tegyetek meg mindent, amit mondanak, de tetteikben ne kövessétek õket!</font></i></div>
<b>
<p>&nbsp;&nbsp;&nbsp;&nbsp;
Ezért hát, pásztorok, halljátok az Úr szavát. De mit halljanak meg a pásztorok? Ezt mondja az Úr, az Isten: A pásztorok ellen fordulok, és kiveszem kezükbõl nyájamat (Ez 34, 9-10).
<br>&nbsp;&nbsp;&nbsp;&nbsp;
Isten nyája, halld, és jegyezd meg: Isten számon kéri juhait a rossz pásztoroktól, és számon kéri tõlük halálukat is. Másutt ugyanis ezt mondja Ezekiel próféta: Emberfia, õrnek állítottalak Izrael háza mellé, hogy halld számból szavaimat, és közvetítsd intelmeimet. Ha azt mondom az istentelennek: Istentelen, meg kell halnod, és te nem teszel semmit, hogy ezt az istentelent visszatérítsd útjáról, az istentelen vétke miatt hal ugyan meg, de vérét tõled kérem számon. Ha ellenben meginted az istentelent, hogy hagyjon fel életmódjával, és térjen meg, de nem tér le útjáról, meghal ugyan gonoszsága miatt, de te megmented életedet (Ez 33, 7-9).
<br>&nbsp;&nbsp;&nbsp;&nbsp;
Íme, testvéreim, látjátok-e, milyen veszélyes dolog a hallgatás? Meghal ugyan az illetõ bûnös, és joggal hal meg, mert istentelenségében és bûnében hal meg, így tehát a hanyagság öli meg. Odajut majd annak az élõ pásztornak a színe elé, aki ezt mondja magáról: Amint igaz, hogy élek, mondja az Úr (Ez 34, 8). Ez a bûnös hanyag volt, ezért joggal hal meg, de miután nem figyelmeztette erre az, aki éppen azért lett elöljárója és pásztora, hogy figyelmeztesse, ezért éri majd joggal a büntetés a pásztort is. Azt mondja azonban, hogy ha figyelmezteted a bûnöst, hogy meg kell halnod, hiszen én büntetem majd halállal, de az mégsem törõdik e fenyegetõ büntetéssel, akkor eljön a halál, és megöli.
<br>&nbsp;&nbsp;&nbsp;&nbsp;
A bûnös a saját bûne miatt hal meg, te azonban megmentetted életedet. Éppen ezért a mi feladatunk az, hogy ne hallgassunk, a ti kötelességtek pedig az — még ha mi hallgatnánk is —, hogy a Szentírásból halljátok meg az élõ Pásztor szavát.
<br>&nbsp;&nbsp;&nbsp;&nbsp;
Most még annak nézzünk utána — mivel ezt tûztem ki célul —, hogy vajon az Úr elveszi-e a nyáját a rossz pásztoroktól, és odaadja-e a jó pásztoroknak. Úgy látom, hogy elveszi a nyáját a rossz pásztoroktól. Ezt mondja ugyanis: A pásztorok ellen fordulok, és kiveszem kezükbõl nyájamat, elveszem tõlük, és véget vetek pásztorságuknak, és a pásztorok nem legeltetik többé magukat (Ez 34, 10). Mert amikor azt parancsolom, hogy legeltessék nyájamat, de õk magukat legeltetik, és nem a nyájamat, hát elveszem tõlük, és véget vetek pásztorságuknak.
<br>&nbsp;&nbsp;&nbsp;&nbsp;
Hogyan veszi el tõlük, hogy többé ne legeltessék az õ nyáját? Íme: Tegyetek meg mindent, amit mondanak, de tetteikben ne kövessétek õket (Mt 23, 3). Mintha csak azt mondaná: „Az enyémet tanítják, de a magukét teszik.” Ha tehát nem azt teszitek, amit a rossz pásztorok, akkor már nem õk legeltetnek titeket. Ha pedig megteszitek, amit tanítanak, akkor már én legeltetlek benneteket.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Lk 12, 42. 43; 1 Kor 4, 2</font></div>
<br><b><font color="#FF0000">V.</font>
Ki a hû és okos kulcsár, akit Ura szolgái fölé rendelt? <font color="#FF0000">*</font> 
Boldog az a szolga, ha megérkeztekor Ura ilyen munkában találja.</b>
<br><b><font color="#FF0000">F.</font>
A gondnokoktól természetesen egyet követelnek meg, hogy hûségesnek bizonyuljanak. <font color="#FF0000">*</font> 
Boldog az a szolga, ha megérkeztekor Ura ilyen munkában találja.</b>
<!--{END:OCR25STRc_CIT2}-->

CSÜTÖRTÖK
<!--{BEGIN:OCR25STVc_CIT1}-->
<p>
<b>Ezekiel próféta könyvébõl</b>
<div align=right><font color="#FF0000">37, 15-28</font></div>
<div align=center><i><font color="#FF0000">Izrael és Júda egyesülésének elõrejelzése</font></i></div>
<b>
<p>&nbsp;&nbsp;&nbsp;&nbsp;
Az Úr szózatot intézett hozzám: „Te, emberfia, fogj magadnak egy darab fát, és írd rá: »Júda és Izrael fiai közül, akik vele tartanak.« Aztán fogj egy fát, és írd rá: »József, Efraim fája és Izrael egész háza, aki csak vele tart.«
<br>&nbsp;&nbsp;&nbsp;&nbsp;
Aztán illeszd össze az egyiket a másikkal egy fává, legyenek eggyé kezedben! Ha akkor néped fiai azt mondják neked: »Nem árulnád el, mit akarsz ezzel mondani?«, ezt feleld nekik: »Ezt mondja az Úr, az Isten: Nézzétek, fogom József fáját, amely Efraim kezében van, meg Izrael törzseit, amelyek vele tartanak, és melléjük teszem Júda fáját, és egyetlen fát alkotok belõlük, hogy eggyé legyenek kezemben.«
<br>&nbsp;&nbsp;&nbsp;&nbsp;
A fadarabok, amelyekre írsz, legyenek a szemük elõtt a kezedben, aztán így beszélj: »Ezt mondja az Úr, az Isten: Lám, kiragadom Izrael fiait a népek közül, ahová elhurcolták õket. Összegyûjtöm õket minden honnan, és a saját földjükre viszem õket. Egy néppé teszem õket országomban, és Izrael hegyein egy király fogja kormányozni õket, és nem alkotnak többé két népet, és nem oszlanak többé két országra. Nem szennyezik be magukat bálványaikkal, iszonyatos tetteikkel és bûneikkel. Kiszabadítom õket a hûtlenségbõl, amelyet elkövettek, megtisztítom õket, és az én népem lesznek, én meg az õ Istenük leszek.
<br>&nbsp;&nbsp;&nbsp;&nbsp;
Szolgám, Dávid lesz majd a királyuk, és egyetlen pásztora lesz mindnyájuknak. Törvényeimhez igazodnak, és szemük elõtt tartják parancsaimat, és teljesítik õket. Azon a földön laknak majd, amelyet szolgámnak, Jákobnak adtam, s amelyen atyáitok is laktak, õk is ezen laknak majd, fiaik is, fiaik fiai is mindörökre, és szolgám, Dávid lesz a fejedelmük mindörökre.
<br>&nbsp;&nbsp;&nbsp;&nbsp;
A béke szövetségét kötöm velük, s ez örök szövetség lesz. Megerõsítem és megsokasítom õket, és felállítom köztük szentélyemet, örök idõkre. Köztük lesz lakásom, és én az õ Istenük leszek, õk meg az én népem lesznek. Akkor megtudják a népek, hogy én vagyok az Úr, én szentelem meg Izraelt, mert szentélyem mindörökre köztük lesz.«”
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Ez 37, 21. 22; Jn 10, 16. 11</font></div>
<br><b><font color="#FF0000">V.</font>
Lám, kiragadom Izrael fiait, összegyûjtöm õket mindenhonnan, egy néppé teszem õket. <font color="#FF0000">*</font> 
És egy nyáj lesz és egy Pásztor.</b>
<br><b><font color="#FF0000">F.</font>
A jó Pásztor életét adja juhaiért. <font color="#FF0000">*</font> 
És egy nyáj lesz és egy Pásztor.</b>
<!--{END:OCR25STVc_CIT1}-->
<!--{BEGIN:OCR25STVc_CIT2}-->
<p>
<b>Szent Ágoston püspöknek „A pásztorok” címû beszédébõl</b>
<div align=center><font color="#FF0000">(Sermo 46, 24-25. 27: CCL 41, 551-553)</font></div>
<p>
<div align=center><i><font color="#FF0000">Jó legelõkön legeltetem nyájamat</font></i></div>
<b>
<p>&nbsp;&nbsp;&nbsp;&nbsp;
Hazahozom õket a népek közül, összegyûjtöm õket az országokból, és hazavezérlem õket. Izrael hegyein legeltetem õket (Ez 34, 13). A Szentírás szerzõit nevezi Izrael hegyeinek. Azokon legeltessetek, hogy biztonságosan tápláljatok. Amit onnan hallotok, annak örüljetek, de utasítsátok vissza, ami rajta kívül van. Ne ködben kóboroljatok, hanem hallgassatok a pásztor szavára. Gyûljetek össze a Szentírás hegyeire. Itt van a szívetek gyönyörûsége. Itt nincs semmi ártalmas, semmi idegen; itt nagyon bõséges legelõk vannak. De csak ti, egészségesek jöjjetek, csak ti, egészségesek legeljetek Izrael hegyein.
<br>&nbsp;&nbsp;&nbsp;&nbsp;
A völgyekben és az ország lakott tájain legeltetem õket (Ez 34, 13). Hiszen az elõbb említett szentírási hegyekbõl fakadnak az evangéliumi igehirdetés patakjai, és a földkerekség végéig eljut igéjük (Zsolt 18, 5), és az egész föld boldog és termékeny lakhelye lett a legelészõ juhoknak.
<br>&nbsp;&nbsp;&nbsp;&nbsp;
Jó legelõre terelem majd õket, és Izrael magaslatain lesz a legelõjük. Jó legelõn pihennek majd (Ez 34, 14). Azaz, ahol majd megpihennek, ott mondják: „Jól érezzük itt magunkat.” Ott azt is mondják: „Ez igaz és biztos. Nem tévedünk.” Isten dicsõsége úgy pihenteti meg õket, mintha akolban lennének. És „alszanak” majd, azaz megpihennek, éspedig igazi gyönyörûségben pihennek majd.
<br>&nbsp;&nbsp;&nbsp;&nbsp;
Jó legelõn pihennek majd, kövér legelõn, Izrael hegyein (Ez 34, 14). Már említettem Izrael hegyeit, a szent hegyeket, ahová felemeljük tekintetünket, hogy segítség jöjjön onnét a számunkra. De a mi segítségünk az Úrtól jön, aki az eget és a földet alkotta (Zsolt 123, 8). Hogy még e jó hegyekbe se helyezzük a reményünket, ezt mondta: Izrael hegyein legeltetem nyájamat. De nehogy magadra maradj a hegyeken, rögtön hozzátette: Én magam terelgetem majd juhaimat. Emeld fel tekintetedet a hegyek felé, ahonnan segítség jön számodra, de figyelj arra, aki azt mondja: Én magam terelgetem. Hiszen a segítség számodra az Úrtól jön, aki az eget és a földet alkotta (Zsolt 123, 8).
<br>&nbsp;&nbsp;&nbsp;&nbsp;
És így fejezi be: az igazság szerint legeltetem õket (Ez 34, 14). Lásd be, hogy így, igazság szerint legeltetve egyedül csak õ legeltet. Mert ki az az ember, aki embertársáról ítéletet mondhatna? Vakmerõ ítélettel van tele minden. Akirõl talán már lemondtunk, az hirtelen megtérhet, és megjavulhat. Akiben viszont elhamarkodottan bizakodtunk, váratlanul elbukhat, és rosszá válhat. Sem a félelmünkben, sem a szeretetünkben nem lehetünk biztosak.
<br>&nbsp;&nbsp;&nbsp;&nbsp;
Hogy mi van most az emberben, azt az illetõ maga is aligha tudja. De némileg mégis ismeri magát. De hogy holnap mi lesz, azt még maga sem tudja. Isten azonban igazság szerint legeltet, mindenkinek azt adja, ami neki sajátosan megfelel: egyiknek ezt, másiknak azt. Vagy ezt, vagy azt, ami kinek-kinek kijár. Õ ugyanis tudja, mit kell tennie. Igazság szerint legelteti azokat, akiket — igazságtalanul halálra ítélve — megváltott. Tehát õ valóban igazság szerint legeltet.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Jn 10, 14; Ez 34, 11. 13</font></div>
<br><b><font color="#FF0000">V.</font>
Én vagyok a jó pásztor. <font color="#FF0000">*</font> 
Ismerem juhaimat, és enyéim is ismernek engem.</b>
<br><b><font color="#FF0000">F.</font>
Nézzétek, magam gondoskodom nyájamról, és magam ügyelek rájuk, hazahozom õket a népek közül, és legeltetem õket. <font color="#FF0000">*</font> 
Ismerem juhaimat, és enyéim is ismernek engem.</b>
<!--{END:OCR25STVc_CIT2}-->

PÉNTEK
<!--{BEGIN:OCR25PIc_CIT1}-->
<p>
<b>Ezekiel próféta könyvébõl</b>
<div align=right><font color="#FF0000">40, 1-4; 43, 1-12; 44, 6-9</font></div>
<div align=center><i><font color="#FF0000">Látomás a templom és Izrael visszaállításáról</font></i></div>
<b>
<p>&nbsp;&nbsp;&nbsp;&nbsp;
Számûzetésünk 25. esztendejében, az év kezdetén, a hónap tizedik napján, a város elfoglalása után a tizennegyedik évben, éppen azon a napon fölöttem volt az Úr keze. Elvitt isteni látomásban Izrael földjére, és letett egy nagyon magas hegyre. Ezen a hegyen olyasmi tárult elém, mintha dél felé város épült volna.
<br>&nbsp;&nbsp;&nbsp;&nbsp;
Odavitt, és lám, ott volt egy ember, aki mintha ércbõl lett volna; lenzsinórt tartott a kezében, meg egy mérõvesszõt, és ott állt a kapuban. A férfi megszólított: „Emberfia, jól nyisd ki a szemedet és a füledet. Nagyon figyelj mindenre, amit majd mutatok, mert azért kerültél ide, hogy ezt megmutassam. Mondj el Izrael házának mindent, amit csak látni fogsz!”
<br>&nbsp;&nbsp;&nbsp;&nbsp;
Azután elvitt a templomnak kelet fele nézõ kapujához. És lám, Izrael Istenének dicsõsége bevonult kelet felõl. Hangja olyan volt, mint a nagy vizek zúgása, és fönségétõl tündökölt a föld. A jelenés, amit láttam, hasonló volt ahhoz, amelyet akkor láttam, amikor eljött, hogy elpusztítsa a várost, mint az a jelenés, amelyet a Kebár folyónál láttam, és arcra borultam. Az Úr dicsõsége bevonult a templomba a kapun keresztül, amely keletre nézett. Ekkor a lélek fölemelt, bevitt a belsõ udvarba, és lám, a templomot betöltötte az Úr dicsõsége.
<br>&nbsp;&nbsp;&nbsp;&nbsp;
És hallottam, hogy valaki a templomból beszélt hozzám, és a férfiú még mellettem állt. Így szólt hozzám: „Emberfia, ez az én trónom helye, lábam nyomának helye, ahol Izrael fiai között akarok lakni örökké. Nem fogja többé megszentségteleníteni Izrael háza, sem õk, sem királyaik szent nevemet paráznaságukkal, királyaik holttestével, mint amikor küszöbüket az én küszöböm mellé, oszlopaikat az én oszlopaim mellé építették, úgyhogy csak egy fal volt köztem és köztük. Meggyalázták szent nevemet iszonyatos tetteikkel, ezért is semmisítettem meg õket haragomban. Most majd távol tartják tõlem paráznaságukat és királyaik holttestét, én meg közöttük lakom mindörökké.
<br>&nbsp;&nbsp;&nbsp;&nbsp;
Te pedig, emberfia, írd le Izrael házának a templomot, hogy szégyelljék magukat iszonyatos tetteik miatt. Mérjék meg az épületet, és ha szégyellik magukat azokért, amiket tettek, mutasd meg nekik a templomot és berendezését, kijáratait és bejáratait és egész fekvését; ismertesd meg velük egész rendjét és törvényét, és írd le ezeket a szemük láttára, hogy ezeket a törvényeket és rendelkezéseket mind figyelembe vegyék, és megtartsák. Ez a templom törvénye: a hegy tetején az egész terület, amely körülötte van, igen szent terület.
<br>&nbsp;&nbsp;&nbsp;&nbsp;
Mondd meg Izrael háza lázongóinak: Ezt mondja az Úr, az Isten: Most aztán elég volt szégyenletes tetteitekbõl, Izrael háza! Körülmetéletlen szívû és testû embereket vittetek be, úgyhogy szentélyemben voltak, és meggyalázták templomomat, amikor ti bemutattátok nekem a kenyeret, a hájat és a vért, s így megszegtétek szövetségemet iszonyatos tetteitekkel. Szentélyemben a szolgálatot nem ti láttátok el, hanem magatok helyett õket állítottátok be, hogy a szentély szolgálatát ellássák. Ezért ezt mondja az Úr, az Isten: Semmiféle idegen, körülmetéletlen szívû és testû nem léphet be szentélyembe, senki azok közül az idegenek közül, akik Izrael fiai között élnek.”
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Ez 43, 4-5; vö. Lk 2, 27</font></div>
<br><b><font color="#FF0000">V.</font>
Az Úr dicsõsége bevonult a templomba a kapun át, amely keletre nézett. <font color="#FF0000">*</font> 
És lám, a templomot betöltötte az Úr dicsõsége.</b>
<br><b><font color="#FF0000">F.</font>
A szülõk a gyermek Jézust bevitték a templomba. <font color="#FF0000">*</font> 
És lám, a templomot betöltötte az Úr dicsõsége.</b>
<!--{END:OCR25PIc_CIT1}-->
<!--{BEGIN:OCR25PIc_CIT2}-->
<p>
<b>Szent Ágoston püspöknek „A pásztorok” címû beszédébõl</b>
<div align=center><font color="#FF0000">(Sermo 46, 29-30: CCL 41, 555-557)</font></div>
<p>
<div align=center><i><font color="#FF0000">Minden jó pásztor az egyetlen Pásztorban van</font></i></div>
<b>
<p>&nbsp;&nbsp;&nbsp;&nbsp;
Krisztus tehát igazság szerint legeltet téged: elválasztja juhait az idegen juhoktól. Juhaim hallgatnak szavamra, és követnek engem (Jn 10, 27).
<br>&nbsp;&nbsp;&nbsp;&nbsp;
Ebben az egyetlen Pásztorban találom meg az összes jó pásztort. Mert vannak jó pásztorok, de csak ebben az Egyetlenben. Akik megosztottak, azok sokan vannak. Itt egyet hirdetnek, mert az egység van rájuk bízva. Valójában nem azért nincs itt említve több pásztor — hiszen csak egy pásztorról beszél —, mintha Krisztus nem talált volna olyat, akire rábízhatta volna a nyáját. Amikor ugyanis rátalált Péterre, rábízta nyáját. De erre a Péterre is a saját magával való egységben bízta rá. Sok apostola volt ugyan, de csak ennek az egynek mondta: Legeltesd juhaimat! (Jn 21, 16). Isten mentsen attól, hogy ne legyenek jó pásztoraink, Isten mentsen, hogy éppen miattunk ne legyenek, hogy Isten irgalma miattunk ne állítson vagy ne támasszon jó pásztorokat.
<br>&nbsp;&nbsp;&nbsp;&nbsp;
Mert ha vannak jó juhok, akkor minden bizonnyal vannak jó pásztorok is. Mert a jó juhokból lesznek a jó pásztorok. De az összes jó pásztor az Egyetlenben van, mert egységet alkotnak. Õk legeltetnek ugyan, mégis Krisztus az, aki legeltet. A võlegény barátai nem a saját szavukat mondják, hanem ujjongó örömmel örvendeznek a võlegény miatt. Ezért tehát õ az, aki legeltet még akkor is, ha a barátai legeltetnek. És ezt mondja: „Én legeltetlek”, mert bennük az õ szava van, bennük az õ gondoskodó szeretete nyilvánul meg. Mert amikor Péterre úgy bízta rá a nyáját, mint egyik pásztor a másikra, Pétert saját magával akarata eggyé tenni, és úgy bízta rá a nyáját, hogy õ legyen a fej, és õ képviselje a testet, azaz az Egyházat, és mint võlegény meg menyasszony egy testté legyenek.
<br>&nbsp;&nbsp;&nbsp;&nbsp;
Ezért mit is mond neki, mielõtt még rábízná nyáját, hogy ne más valakire, hanem õrá bízza? Ezt kérdezte: Péter, szeretsz engem? Azt válaszolta: szeretlek. Másodszor is megkérdezte tõle: szeretsz engem? Azt válaszolta: szeretlek. Harmadszor is megkérdezte tõle: szeretsz engem? Azt válaszolta: szeretlek (vö. Jn 21, 15-17). Megerõsíti a szeretetet, hogy megszilárdíthassa az egységet. Ezért õ az az egyetlen, aki bennük legeltet, és õk egyek benne.
<br>&nbsp;&nbsp;&nbsp;&nbsp;
Nincs szó több pásztorról, de mégis szó van róluk. Dicsekszenek a pásztorok, de aki dicsekszik, az Úrban dicsekedjék (1 Kor 1, 31). Ez jelenti Krisztust legeltetni, ez Krisztusnak legeltetni, ez Krisztusban legeltetni, és nem Krisztus ellenére saját maga számára legeltetni. Mert amikor a próféta elõre megjövendöli a jövendõ rossz idõket, nem a pásztorok hiánya miatt mondja: Én magam legeltetem nyájamat (vö. Ez 34, 11), mintha nem lenne más, akire rábízhatnám. Hiszen amikor maga Péter és maguk az apostolok is még ebben a testben és ebben az életben éltek, akkor mondta az egyetlen Pásztor, akiben valamennyien egyek: Más juhaim is vannak, amelyek nem ebbõl az akolból valók. Ezeket is ide kell vezetnem, hogy egy nyáj legyen, és egy pásztor (Jn 10, 16).
<br>&nbsp;&nbsp;&nbsp;&nbsp;
Legyenek tehát ebben az egyetlen Pásztorban mindnyájan egyek, és valamennyien ennek az egyetlen Pásztornak a hangján szóljanak, és erre hallgassanak a juhok, és kövessék pásztorukat, nem az egyiket vagy a másikat, hanem az egyetlen Pásztort. Valamennyien egyedül az õ hangján szóljanak, és ne legyen különféle hangjuk: Kérlek titeket, testvéreim, hogy valamennyien ugyanazt mondjátok, és ne legyen széthúzás köztetek (vö. 1 Kor 1, 10). Hallják meg ezt a minden szakadástól megszûrt, ezt a minden eretnekségtõl megtisztított hangot a juhok, és kövessék pásztorukat, aki ezt mondja: Juhaim hallgatnak szavamra, és követnek engem (Jn 10, 27).
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">_</font></div>
<br><b><font color="#FF0000">V.</font>
Urunk, ne hagyd el nyájadat; <font color="#FF0000">*</font> 
Jó Pásztorunk, aki soha sem alszol, hanem mindig éberen õrködsz felettünk!</b>
<br><b><font color="#FF0000">F.</font>
Õrködjön felettünk irgalmad, Urunk, hogy az a ravasz ellenséges kísértõ el ne jöjjön! <font color="#FF0000">*</font> 
Jó Pásztorunk, aki soha sem alszol, hanem mindig éberen õrködsz felettünk!</b>
<!--{END:OCR25PIc_CIT2}-->

SZOMBAT
<!-- èiarka v "chrámu, a h¾a" doplnená pod¾a Mons. Javora -->
<!--{BEGIN:OCR25SOc_CIT1}-->
<p>
<b>Ezekiel próféta könyvébõl</b>
<div align=right><font color="#FF0000">47, 1-12</font></div>
<div align=center><i><font color="#FF0000">Látomás a templomból fakadó forrásról</font></i></div>
<b>
<p>&nbsp;&nbsp;&nbsp;&nbsp;
Azokban a napokban az angyal visszavezetett a templom bejáratához, és lám, víz fakadt a templom küszöbe alatt a keleti oldalon, mert a templom kelet felé nézett. A víz a templom jobb oldalán folyt le az oltártól dél felé. Kivitt azután az északi kapun, és körülvezetett kívülrõl egészen a külsõ kapuig, amely kelet felé néz, és lám, víz tört elõ a jobb oldalon.
<br>&nbsp;&nbsp;&nbsp;&nbsp;
A férfi, akinek kezében mérõzsinór volt, kelet felé ment, és ezer könyököt mért, majd átvezetett a vízfolyáson, s a víz bokáig ért. Újra ezret mért, és átvezetett rajta, s a víz térdig ért. Megint ezret mért, és átvezetett rajta, s a víz a vesékig ért. Ismét ezret mért, s már folyó volt, amin nem tudtam átmenni, mert a víz áradt, mély folyóvá dagadt, amelyen nem tudtam átmenni. Akkor ezt mondta nekem: „Láttad ezt, emberfia?” És elvezetett, majd elvitt a folyó partjához.
<br>&nbsp;&nbsp;&nbsp;&nbsp;
Amikor visszatértem, lám, a folyó partján igen sok fa volt mindkét oldalon, így szólt hozzám: „Ez a víz a keleti vidék felé indul, és lefolyik Arabáig, s eljut a tengerig; amikor beleömlik, annak vize egészséges lesz. Amerre elér a folyó, minden élõlény, amely mozog, élni fog. Halak lesznek nagy bõségben, mert ahová ez a víz behatol, egészségessé lesz, és élni fog minden, ahová a folyó elér. Partján halászok állnak. EnGadditól EnEglajimig hálókat vetnek ki. Olyan tömérdek és sokfajta hala lesz, mint a Nagy Tengernek. Ingoványai és mocsarai azonban nem lesznek egészségesek, hanem sógödrökké válnak.
<br>&nbsp;&nbsp;&nbsp;&nbsp;
A folyó mentén mindkét parton mindenfajta gyümölcsfa nõ, amelyeknek lombja nem hull le, s gyümölcse nem fogy el: minden hónapban friss gyümölcsöt hoznak, mert vizük a szentélybõl fakad. Gyümölcsük eledelül, lombjuk pedig orvosságul szolgál.”
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Vö. Ez 47, 1. 9; vö. Jn 4, 14</font></div>
<br><b><font color="#FF0000">V.</font>
Vízforrást láttam feltörni a földbõl, jobboldalt, a templomból. <font color="#FF0000">*</font> 
Akikhez elért a víz, üdvözültek mindnyájan.</b>
<br><b><font color="#FF0000">F.</font>
A víz, amelyet én adok, örök életre szökellõ víz forrás lesz bennük. <font color="#FF0000">*</font> 
Akikhez elért a víz, üdvözültek mindnyájan.</b>
<!--{END:OCR25SOc_CIT1}-->
<!--{BEGIN:OCR25SOc_CIT2}-->
<p>
<b>Szent Hiláriusz püspöknek a zsoltárokhoz írt értekezéseibõl</b>
<div align=center><font color="#FF0000">(Ps. 64, 14-15: CSEL 22, 245-246)</font></div>
<p>
<div align=center><i><font color="#FF0000">Csörgedezõ patakok vidítják Isten városát</font></i></div>
<b>
<p>&nbsp;&nbsp;&nbsp;&nbsp;
Az egek patakjait megtöltöd vízzel, gabonát nevelsz az embernek, és termékennyé teszed a földet (Zsolt 64, 10). A patakkal kapcsolatban semmit sem kell magyarázni. Hiszen a próféta szerint is: Csörgedezõ patakok vidítják Isten városát (Zsolt 45, 5). Sõt maga az Úr is így szól az evangéliumban: Aki abból a vízbõl iszik, amelyet én adok, örök életre szökellõ vízforrás lesz benne (Jn 4, 14). És tovább is folytathatjuk: Aki hisz bennem, belsejébõl az írás szava szerint élõ víz folyó fakadnak. Ezt a Lélekrõl mondta, amelyben a benne hívõk részesülnek (Jn 7, 38-39). Tehát ezzel a vízzel van tele Isten folyama. A Szentlélek ajándékai árasztanak el bennünket, és az életnek ebbõl a forrásából árad ránk Istennek vízzel teli folyója. De táplálék is készen áll számunkra.
<br>&nbsp;&nbsp;&nbsp;&nbsp;
Milyen táplálékról is van szó? Arról, amely az isteni életközösségre készít elõ bennünket, hogy a szent testben való részesedés által alkalmassá váljunk a test közösségébe való végleges fölvételre is. A zsoltárból idézett szavak: Gabonát nevelsz az embernek, és termékennyé teszed a földet, erre is rámutatnak, hiszen ez a táplálék, bár a jelenben is üdvösségünkre szolgál, a jövendõ ajándékokra is elõkészít bennünket.
<br>&nbsp;&nbsp;&nbsp;&nbsp;
Nagy öröm számunkra, akik a keresztségben újjászülettünk, amikor feltárul elõttünk a szentségek értelme, a jövendölések titka, a bölcsesség tanítása, a remény erõssége, a gyógyítás karizmája, valamint a gonosz lelkek fölötti uralom, és így tapasztalhatjuk meg magunkban a Szentlélek ajándékainak a kezdetét. Csörgedezõ forrásként hatolnak ezek a lelkünkbe, hogy aztán fokozatosan elárasszák gazdag termésükkel.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Zsolt 35, 9-10; 64, 5</font></div>
<br><b><font color="#FF0000">V.</font>
Házad gazdagságától megittasodnak, Uram, gyönyörûséged patakját adod italul nekik. <font color="#FF0000">*</font> 
Mert tenálad van az élet forrása, s a te fényedben látjuk az igazi fényt.</b>
<br><b><font color="#FF0000">F.</font>
Hadd telhessünk el házad javaival. <font color="#FF0000">*</font> 
Mert tenálad van az élet forrása, s a te fényedben látjuk az igazi fényt.</b>
<!--{END:OCR25SOc_CIT2}-->
</body>
</html>
