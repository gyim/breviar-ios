<html>
<html>
<head>
	
	<link rel="stylesheet" type="text/css" href="../breviar.css">
	<title>77. zsoltár 1-39 - I.</title>
</head>
<body><body>
		<!--{BEGIN:ZALM78_I}-->
		<center><b><font color="#FF0000">77. zsoltár 1-39 - I.</font></b>
		<br><font color="#FF0000">Isten jósága és a nép hûtlensége az üdvtörténet folyamán</font></center><p><i>Ez mind intõ példa lett számunkra</i> (l Kor 10, 6).</p><p><b></b></p><p><b>Figyelj, népem, tanításomra, *<br>&nbsp;&nbsp;&nbsp;  hallgassatok ajkam igéire! <br>Példabeszédre nyitom meg ajkam, *<br>&nbsp;&nbsp;&nbsp;  õsidõk titkait hirdetem nektek.</b></p><p><b>Amit hallottunk és megismertünk, +<br>&nbsp;&nbsp;&nbsp;  és amit õseink beszéltek el nekünk, *<br>&nbsp;&nbsp;&nbsp;  nem titkoljuk el fiaik elõl. <br>Hirdetjük a jövõ nemzedéknekqaz Úr dicsõ tetteit és erejét, *<br>&nbsp;&nbsp;&nbsp;  és a csodákat, amelyeket véghezvitt.</b></p><p><b>Úgy rendelkezett Jákobnak, *<br>&nbsp;&nbsp;&nbsp;  azt a törvényt adta Izraelnek,<br>hogy amit az atyáknak meghagyott, +<br>&nbsp;&nbsp;&nbsp;  adják azt tudtul a fiaknak, *<br>&nbsp;&nbsp;&nbsp;  hadd tudjon róla a jövendõ nemzedék, a fiak, akik ezután születnek.</b></p><p><b>Mondják el majd ezek is gyermekeiknek,*<br>&nbsp;&nbsp;&nbsp;  hogy Istenben bízzanak,<br>ne feledjék el Isten tetteit, *<br>&nbsp;&nbsp;&nbsp;  és parancsait tartsák meg híven. <br>Ne legyenek olyanok, mint atyáik voltak:*<br>&nbsp;&nbsp;&nbsp;  lázadó és makacs nemzedék, <br>állhatatlan szívû népség, *<br>&nbsp;&nbsp;&nbsp;  amelynek lelke nem maradt hûséges Istenhez.</b></p><p><b>Efraim fiai, a hírneves íjászok, *<br>&nbsp;&nbsp;&nbsp;  megfutamodtak az ütközet napján. <br>Isten szövetségét semmibe vették, *<br>&nbsp;&nbsp;&nbsp;  nem akarták követni tanítását.<br>Elfelejtették nagy tetteit, *<br>&nbsp;&nbsp;&nbsp;  a csodákat, melyeket nekik mutatott. <br>Csodákat mûvelt atyáik elõtt, *<br>&nbsp;&nbsp;&nbsp;  Egyiptom földjén, Tánisz mezején.</b></p><p><b>Szétválasztotta a tengert, úgy vitte át õket,*<br>&nbsp;&nbsp;&nbsp;  megállította a vizet, mint egy kõfalat.<br>Felhõvel vezette õket nappal, *<br>&nbsp;&nbsp;&nbsp;  éjjel pedig tûznek fényével. <br>Sziklat repesztett a pusztában, *<br>&nbsp;&nbsp;&nbsp;  mint folyóból, ihattak a vízbõl. <br>Patakot fakasztott a kõsziklából,*<br>&nbsp;&nbsp;&nbsp;  folyóként õntötte a sok vizet.</p></b><!--{END:ZALM78_I}-->
		<!--{BEGIN:ZALM78_II}-->
		<center><b><font color="#FF0000">77. zsoltár 1-39 - II.</font></b>
		<br><font color="#FF0000">Isten jósága és a nép hûtlensége az üdvtörténet folyamán</font></center><p><i>Ez mind intõ példa lett számunkra</i> (l Kor 10, 6).</p><p><b></b></p><p><b>Ám õk mégis tovább vétkeztek, *<br>&nbsp;&nbsp;&nbsp;  lázongtak a Fölséges ellen a pusztában. <br>Istent kísértették szívük mélyén: *<br>&nbsp;&nbsp;&nbsp;  ételt követeltek kívánságuk szerint. <br>Isten ellen zúgolódtak; *<br>&nbsp;&nbsp;&nbsp;  így beszéltek: „Tud-e Isten a pusztában asztalt teríteni?” <br>A sziklára ugyan ráütött, és víz fakadt, *<br>&nbsp;&nbsp;&nbsp;  patakok folytak; <br>„De tud-e kenyeret is adni, *<br>&nbsp;&nbsp;&nbsp;  és húsról gondoskodni népének?” <br>Hallotta az Úr, és haragra gerjedt, +<br>&nbsp;&nbsp;&nbsp;  tûz csapott fel Jákob ellen, *<br>&nbsp;&nbsp;&nbsp;  haragja fellobbant Izrael ellen, <br>mert nem hittek Istenben, *<br>&nbsp;&nbsp;&nbsp;  és nem bíztak segítségében.</b></p><p><b>Mégis parancsot adott a felhõknek odafönn, *<br>&nbsp;&nbsp;&nbsp;  és megnyitotta az ég kapuit: <br>mannát hullatott eledelül, *<br>&nbsp;&nbsp;&nbsp;  mennyei kenyeret adott nekik. <br>Angyalok kenyerét ette az ember, *<br>&nbsp;&nbsp;&nbsp;  bõségesen jóltartotta õket. <br>Keleti szelet támasztott az égen, *<br>&nbsp;&nbsp;&nbsp;  és déli szelet hajtott erejével. <br>Húst hullatott rájuk, annyit, mint a por,*<br>&nbsp;&nbsp;&nbsp;  annyi madarat, mint a tenger fövenye. <br>Lehullottak táboruk közepén, *<br>&nbsp;&nbsp;&nbsp;  sátoraik közelében. <br>Ettek, és igen jóllaktak, *<br>&nbsp;&nbsp;&nbsp;  amit csak kívántak, Isten megadta nekik.</b></p><p><b>De nem hagytak fel kívánságaikkal,*<br>&nbsp;&nbsp;&nbsp;  bár még szájukban volt az étel.<br>Ezért Isten haragja újra fellobbant ellenük, +<br>&nbsp;&nbsp;&nbsp;  és megölte nagyjaikat, *<br>&nbsp;&nbsp;&nbsp;  leterítette Izrael ifjait.</p></b><!--{END:ZALM78_II}-->
		<!--{BEGIN:ZALM78_III}-->
		<center><b><font color="#FF0000">77. zsoltár 1-39 - III.</font></b>
		<br><font color="#FF0000">Isten jósága és a nép hûtlensége az üdvtörténet folyamán</font></center><p><i>Ez mind intõ példa lett számunkra</i> (l Kor 10, 6).</p><p><b></b></p><p><b>Ám õk tovább vétkeztek, *<br>&nbsp;&nbsp;&nbsp;  csodáinak nem adtak hitelt.<br>Ezért napjaikat megrövidítette, *<br>&nbsp;&nbsp;&nbsp;  hamar véget vetett éveiknek. <br>Amikor öldökölte õket, keresni kezdték, *<br>&nbsp;&nbsp;&nbsp;  megtértek, és hozzá siettek. <br>Ráeszméltek, hogy Isten a kõsziklájuk, *<br>&nbsp;&nbsp;&nbsp;  a fölséges Isten a szabadítójuk. <br>Szájukkal azonban hamisan szóltak, *<br>&nbsp;&nbsp;&nbsp;  és nyelvükkel hazudtak neki.<br>Szívük nem volt õszinte hozzá, *<br>&nbsp;&nbsp;&nbsp;  s nem maradtak hûek szövetségéhez.</b></p><p><b>De õ mégis megkönyörült rajtuk, *<br>&nbsp;&nbsp;&nbsp;  elengedte bûnüket, és nem szórta szét õket.<br>Újra meg újra fékezte haragját, *<br>&nbsp;&nbsp;&nbsp;  nem engedte fellobbanni indulata lángját.<br>Mert tudta, hogy halandó emberek õk, *<br>&nbsp;&nbsp;&nbsp;  olyanok, mint a tovatûnõ szél, amely nem tér vissza.</p></b><!--{END:ZALM78_III}-->
		<!--{BEGIN:ZALM78_VI}-->
		<center><b><font color="#FF0000">77. zsoltár 1-39 - VI.</font></b>
		<br><font color="#FF0000">Isten jósága és a nép hûtlensége az üdvtörténet folyamán</font></center><p><i>Ez mind intõ példa lett számunkra</i> (l Kor 10, 6).</p><p><b></b></p><p><b>De aztán, mint álomból, felserkent az Úr,*<br>&nbsp;&nbsp;&nbsp;  mint bor mámorából ébredõ harcos. <br>Végigvert ellenségeik hátán, *<br>&nbsp;&nbsp;&nbsp;  örök gyalázattal bélyegezte õket. <br>De József sátora nem kellett már neki, *<br>&nbsp;&nbsp;&nbsp;  Efraim törzsét nem választotta,<br>hanem Júda törzsére esett választása, *<br>&nbsp;&nbsp;&nbsp;  és Sion hegyére, amelyet szeretett. <br>Magasra építette szentélyét, akár az eget, *<br>&nbsp;&nbsp;&nbsp;  örök alapot vetett neki, mint a földnek.</b></p><p><b>És kiválasztotta Dávidot, szolgáját, +<br>&nbsp;&nbsp;&nbsp;  fölemelte a juhnyáj mellõl,*<br>&nbsp;&nbsp;&nbsp;  magához vette az anyajuhok mögül: <br>legeltesse népét, Jákobot *<br>&nbsp;&nbsp;&nbsp;  és Izraelt, az õ örökségét. <br>És õ tiszta szívvel terelgette õket, *<br>&nbsp;&nbsp;&nbsp;  ügyes kezû pásztorként járt elõttük.</p></b><!--{END:ZALM78_VI}-->
		<!--{BEGIN:ZALM78_V}-->
		<center><b><font color="#FF0000">77. zsoltár 1-39 - V.</font></b>
		<br><font color="#FF0000">Isten jósága és a nép hûtlensége az üdvtörténet folyamán</font></center><p><i>Ez mind intõ példa lett számunkra</i> (l Kor 10, 6).</p><p><b></b></p><p><b>Kihozta népét, mint juhokat, *<br>&nbsp;&nbsp;&nbsp;  mint nyájat terelgette õket a pusztában.<br>Biztonságban vezette õket, nem rettegtek, *<br>&nbsp;&nbsp;&nbsp;  de ellenségeiket a tenger borította el.<br>Bevezette õket szent földjére, *<br>&nbsp;&nbsp;&nbsp;  a hegyre, melyet jobbja szerzett nekik.<br>Nemzeteket ûzött ki elõlük, +<br>&nbsp;&nbsp;&nbsp;  és földjüket nekik adta örökségül, *<br>&nbsp;&nbsp;&nbsp;  a pogányok sátraiba Izrael törzseit telepítette.</b></p><p><b>Mégis megkísértették és ingerelték a fölséges Istent, *<br>&nbsp;&nbsp;&nbsp;  szövetségével mit sem törõdtek. <br>Elpártoltak tõle, hûtlenné lettek, +<br>&nbsp;&nbsp;&nbsp;  ugyanúgy, mint õsatyáik; *<br>&nbsp;&nbsp;&nbsp;  mint a csalfa íj, eltérültek. <br>Pogány oltáraikkal fölingerelték õt, *<br>&nbsp;&nbsp;&nbsp;  bálványaikkal féltékennyé tették.</b></p><p><b>Isten hallotta, és haragra gerjedt,*<br>&nbsp;&nbsp;&nbsp;  és nagyon megutálta Izraelt. <br>Elhagyta silói hajlékát,*<br>&nbsp;&nbsp;&nbsp;  sátorát, ahol emberek között lakott. <br>Fogságba juttatta hatalma jelét, *<br>&nbsp;&nbsp;&nbsp;  ékességét ellenség kezébe. <br>Népét kiszolgáltatta a kardnak, *<br>&nbsp;&nbsp;&nbsp;  szívét harag töltötte el öröksége ellen. <br>Fiaikat tûz emésztette meg, *<br>&nbsp;&nbsp;&nbsp;  hajadon lányaik pártában maradtak. <br>Kard által hullottak el papjaik, *<br>&nbsp;&nbsp;&nbsp;  özvegyeik nem sirathatták el õket.</p></b><!--{END:ZALM78_V}-->
		<!--{BEGIN:ZALM78_IV}-->
		<center><b><font color="#FF0000">77. zsoltár 1-39 - IV.</font></b>
		<br><font color="#FF0000">Isten jósága és a nép hûtlensége az üdvtörténet folyamán</font></center><p><i>Ez mind intõ példa lett számunkra</i> (l Kor 10, 6).</p><p><b></b></p><p><b>Hányszor lázadoztak Isten ellen a pusztában,*<br>&nbsp;&nbsp;&nbsp;  hányszor okoztak neki fájdalmat a sivatagban!<br>Istent kísértették újra meg újra, *<br>&nbsp;&nbsp;&nbsp;  Izrael Szentjét keserítették.<br>Nem emlékeztek vissza hatalmas kezére,*<br>&nbsp;&nbsp;&nbsp;  sem a napra, amikor kimentette õket az elnyomásból.</b></p><p><b>Amikor megmutatta jeleit Egyiptomban, *<br>&nbsp;&nbsp;&nbsp;  csodáit mûvelte Tánisz mezején: <br>Vérré változtatta folyóikat s patakjaikat, *<br>&nbsp;&nbsp;&nbsp;  hogy ne ihassanak.<br>Mérges legyeket küldött, hogy mardossák õket, *<br>&nbsp;&nbsp;&nbsp;  és békákat, hogy így romlást hozzon rájuk.</b></p><p><b>Féreg fogára adta termésüket, *<br>&nbsp;&nbsp;&nbsp;  munkájuk gyümölcsét a sáskáknak. <br>Szõlõjüket jégesõvel pusztította el, *<br>&nbsp;&nbsp;&nbsp;  fügefáikat felhõszakadással. <br>Jégverés irtotta csordáikat, *<br>&nbsp;&nbsp;&nbsp;  nyájaikat tüzes villám.</b></p><p><b>Rájuk bocsátotta lobogó haragját, +<br>&nbsp;&nbsp;&nbsp;  indulatát, ostorát, verését, *<br>&nbsp;&nbsp;&nbsp;  ártó angyalok seregét. <br>Szabadjára engedte indulatát, +<br>&nbsp;&nbsp;&nbsp;  nem kímélte õket a haláltól, *<br>&nbsp;&nbsp;&nbsp;  életüket dögvésszel sújtotta.<br>Megölt minden elsõ sarjat Egyiptomban,*<br>&nbsp;&nbsp;&nbsp;  minden elsõszülött fiút Kam sátraiban.</p></b><!--{END:ZALM78_IV}--><br><hr>
			<center><font size=-1> 1999-2009 © <a href="mailto:videky@breviar.sk">Juraj Vidéky</a></font>
					<font size=-1> 2009 © <a href="mailto:eleklaszlo@freemail.hu">László Elek</a></font></center>
			</p></b></body></html>