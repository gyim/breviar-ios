<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>77. zsoltár 1-39 – I.</title>
</head>
<body class="psalm">

<!--{BEGIN:ZALM78_I}-->
<div class="psalm-title">77. zsoltár 1-39 – I.</div>
<div class="psalm-subtitle">Isten jósága és a nép hûtlensége az üdvtörténet folyamán</div>
<div class="psalm-idea"><i>Ez mind intõ példa lett számunkra</i> (1 Kor 10, 6).</div>
<p class='verse start'>Figyelj, népem, tanításomra,_*</p>
<p class='verse cont'>hallgassatok ajkam igéire!</p>
<p class='verse start'>Példabeszédre nyitom meg ajkam,_*</p>
<p class='verse cont last'>õsidõk titkait hirdetem nektek.</p>

<p class='verse start'>Amit hallottunk és megismertünk,_†</p>
<p class='verse cont'>és amit õseink beszéltek el nekünk,_*</p>
<p class='verse cont'>nem titkoljuk el fiaik elõl.</p>
<p class='verse start'>Hirdetjük a jövõ nemzedéknek az Úr dicsõ tetteit és erejét,_*</p>
<p class='verse cont last'>és a csodákat, amelyeket véghezvitt.</p>

<p class='verse start'>Úgy rendelkezett Jákobnak,_*</p>
<p class='verse cont'>azt a törvényt adta Izraelnek,</p>
<p class='verse start'>hogy amit az atyáknak meghagyott,_†</p>
<p class='verse cont'>adják azt tudtul a fiaknak,_*</p>
<p class='verse cont last'>hadd tudjon róla a jövendõ nemzedék, a fiak, akik ezután születnek.</p>

<p class='verse start'>Mondják el majd ezek is gyermekeiknek,_*</p>
<p class='verse cont'>hogy Istenben bízzanak,</p>
<p class='verse start'>ne feledjék el Isten tetteit,_*</p>
<p class='verse cont'>és parancsait tartsák meg híven.</p>
<p class='verse start'>Ne legyenek olyanok, mint atyáik voltak:_*</p>
<p class='verse cont'>lázadó és makacs nemzedék,</p>
<p class='verse start'>állhatatlan szívû népség,_*</p>
<p class='verse cont last'>amelynek lelke nem maradt hûséges Istenhez.</p>

<p class='verse start'>Efraim fiai, a hírneves íjászok,_*</p>
<p class='verse cont'>megfutamodtak az ütközet napján.</p>
<p class='verse start'>Isten szövetségét semmibe vették,_*</p>
<p class='verse cont'>nem akarták követni tanítását.</p>
<p class='verse start'>Elfelejtették nagy tetteit,_*</p>
<p class='verse cont'>a csodákat, melyeket nekik mutatott.</p>
<p class='verse start'>Csodákat mûvelt atyáik elõtt,_*</p>
<p class='verse cont last'>Egyiptom földjén, Tánisz mezején.</p>

<p class='verse start'>Szétválasztotta a tengert, úgy vitte át õket,_*</p>
<p class='verse cont'>megállította a vizet, mint egy kõfalat.</p>
<p class='verse start'>Felhõvel vezette õket nappal,_*</p>
<p class='verse cont'>éjjel pedig tûznek fényével.</p>
<p class='verse start'>Sziklát repesztett a pusztában,_*</p>
<p class='verse cont'>mint folyóból, ihattak a vízbõl.</p>
<p class='verse start'>Patakot fakasztott a kõsziklából,_*</p>
<p class='verse cont'>folyóként öntötte a sok vizet.</p>
<!--{END:ZALM78_I}-->

<!--{BEGIN:ZALM78_II}-->
<div class="psalm-title">77. zsoltár 1-39 – II.</div>
<p class='verse start'>Ám õk mégis tovább vétkeztek,_*</p>
<p class='verse cont'>lázongtak a Fölséges ellen a pusztában.</p>
<p class='verse start'>Istent kísértették szívük mélyén:_*</p>
<p class='verse cont'>ételt követeltek kívánságuk szerint.</p>
<p class='verse start'>Isten ellen zúgolódtak;_*</p>
<p class='verse cont'>így beszéltek: „Tud-e Isten a pusztában </p>
<p class='verse cont'>asztalt teríteni?”</p>
<p class='verse start'>A sziklára ugyan ráütött, és víz fakadt,_*</p>
<p class='verse cont'>patakok folytak;</p>
<p class='verse start'>„De tud-e kenyeret is adni,_*</p>
<p class='verse cont'>és húsról gondoskodni népének?”</p>
<p class='verse start'>Hallotta az Úr, és haragra gerjedt,_†</p>
<p class='verse cont'>tûz csapott fel Jákob ellen,_*</p>
<p class='verse cont'>haragja fellobbant Izrael ellen,</p>
<p class='verse start'>mert nem hittek Istenben,_*</p>
<p class='verse cont last'>és nem bíztak segítségében.</p>

<p class='verse start'>Mégis parancsot adott a felhõknek odafönn,_*</p>
<p class='verse cont'>és megnyitotta az ég kapuit:</p>
<p class='verse start'>mannát hullatott eledelül,_*</p>
<p class='verse cont'>mennyei kenyeret adott nekik.</p>
<p class='verse start'>Angyalok kenyerét ette az ember,_*</p>
<p class='verse cont'>bõségesen jóltartotta õket.</p>
<p class='verse start'>Keleti szelet támasztott az égen,_*</p>
<p class='verse cont'>és déli szelet hajtott erejével.</p>
<p class='verse start'>Húst hullatott rájuk, annyit, mint a por,_*</p>
<p class='verse cont'>annyi madarat, mint a tenger fövenye.</p>
<p class='verse start'>Lehullottak táboruk közepén,_*</p>
<p class='verse cont'>sátoraik közelében.</p>
<p class='verse start'>Ettek, és igen jóllaktak,_*</p>
<p class='verse cont last'>amit csak kívántak, Isten megadta nekik.</p>

<p class='verse start'>De nem hagytak fel kívánságaikkal,_*</p>
<p class='verse cont'>bár még szájukban volt az étel.</p>
<p class='verse start'>Ezért Isten haragja újra fellobbant ellenük,_†</p>
<p class='verse cont'>és megölte nagyjaikat,_*</p>
<p class='verse cont'>leterítette Izrael ifjait.</p>
<!--{END:ZALM78_II}-->

<!--{BEGIN:ZALM78_III}-->
<div class="psalm-title">77. zsoltár 1-39 – III.</div>
<p class='verse start'>Ám õk tovább vétkeztek,_*</p>
<p class='verse cont'>csodáinak nem adtak hitelt.</p>
<p class='verse start'>Ezért napjaikat megrövidítette,_*</p>
<p class='verse cont'>hamar véget vetett éveiknek.</p>
<p class='verse start'>Amikor öldökölte õket, keresni kezdték,_*</p>
<p class='verse cont'>megtértek, és hozzá siettek.</p>
<p class='verse start'>Ráeszméltek, hogy Isten a kõsziklájuk,_*</p>
<p class='verse cont'>a fölséges Isten a szabadítójuk.</p>
<p class='verse start'>Szájukkal azonban hamisan szóltak,_*</p>
<p class='verse cont'>és nyelvükkel hazudtak neki.</p>
<p class='verse start'>Szívük nem volt õszinte hozzá,_*</p>
<p class='verse cont last'>s nem maradtak hûek szövetségéhez.</p>

<p class='verse start'>De õ mégis megkönyörült rajtuk,_*</p>
<p class='verse cont'>elengedte bûnüket, és nem szórta szét õket.</p>
<p class='verse start'>Újra meg újra fékezte haragját,_*</p>
<p class='verse cont'>nem engedte fellobbanni indulata lángját.</p>
<p class='verse start'>Mert tudta, hogy halandó emberek õk,_*</p>
<p class='verse cont'>olyanok, mint a tovatûnõ szél, amely nem tér vissza.</p>
<!--{END:ZALM78_III}-->

<!--{BEGIN:ZALM78_IV}-->
<div class="psalm-title">77. zsoltár 40-72 – IV.</div>
<div class="psalm-subtitle">Isten jósága és a nép hûtlensége az üdvtörténet folyamán</div>
<div class="psalm-idea"><i>Ez mind intõ példa lett számunkra</i> (1 Kor 10, 6).</div>
<p class='verse start'>Hányszor lázadoztak Isten ellen a pusztában,_*</p>
<p class='verse cont'>hányszor okoztak neki fájdalmat a sivatagban!</p>
<p class='verse start'>Istent kísértették újra meg újra,_*</p>
<p class='verse cont'>Izrael Szentjét keserítették.</p>
<p class='verse start'>Nem emlékeztek vissza hatalmas kezére,_*</p>
<p class='verse cont last'>sem a napra, amikor kimentette õket az elnyomásból.</p>

<p class='verse start'>Amikor megmutatta jeleit Egyiptomban,_*</p>
<p class='verse cont'>csodáit mûvelte Tánisz mezején:</p>
<p class='verse start'>Vérré változtatta folyóikat s patakjaikat,_*</p>
<p class='verse cont'>hogy ne ihassanak.</p>
<p class='verse start'>Mérges legyeket küldött, hogy mardossák õket,_*</p>
<p class='verse cont last'>és békákat, hogy így romlást hozzon rájuk.</p>

<p class='verse start'>Féreg fogára adta termésüket,_*</p>
<p class='verse cont'>munkájuk gyümölcsét a sáskáknak.</p>
<p class='verse start'>Szõlõjüket jégesõvel pusztította el,_*</p>
<p class='verse cont'>fügefáikat felhõszakadással.</p>
<p class='verse start'>Jégverés irtotta csordáikat,_*</p>
<p class='verse cont last'>nyájaikat tüzes villám.</p>

<p class='verse start'>Rájuk bocsátotta lobogó haragját,_†</p>
<p class='verse cont'>indulatát, ostorát, verését,_*</p>
<p class='verse cont'>ártó angyalok seregét.</p>
<p class='verse start'>Szabadjára engedte indulatát,_†</p>
<p class='verse cont'>nem kímélte õket a haláltól,_*</p>
<p class='verse cont'>életüket dögvésszel sújtotta.</p>
<p class='verse start'>Megölt minden elsõ sarjat Egyiptomban,_*</p>
<p class='verse cont'>minden elsõszülött fiút Kám sátraiban.</p>
<!--{END:ZALM78_IV}-->

<!--{BEGIN:ZALM78_V}-->
<div class="psalm-title">77. zsoltár 40-72 – V.</div>
<p class='verse start'>Kihozta népét, mint juhokat,_*</p>
<p class='verse cont'>mint nyájat terelgette õket a pusztában.</p>
<p class='verse start'>Biztonságban vezette õket, nem rettegtek,_*</p>
<p class='verse cont'>de ellenségeiket a tenger borította el.</p>
<p class='verse start'>Bevezette õket szent földjére,_*</p>
<p class='verse cont'>a hegyre, melyet jobbja szerzett nekik.</p>
<p class='verse start'>Nemzeteket ûzött ki elõlük,_†</p>
<p class='verse cont'>és földjüket nekik adta örökségül,_*</p>
<p class='verse cont last'>a pogányok sátraiba Izrael törzseit telepítette.</p>

<p class='verse start'>Mégis megkísértették és ingerelték a fölséges Istent,_*</p>
<p class='verse cont'>szövetségével mit sem törõdtek.</p>
<p class='verse start'>Elpártoltak tõle, hûtlenné lettek,_†</p>
<p class='verse cont'>ugyanúgy, mint õsatyáik;_*</p>
<p class='verse cont'>mint a csalfa íj, eltérültek.</p>
<p class='verse start'>Pogány oltáraikkal fölingerelték õt,_*</p>
<p class='verse cont last'>bálványaikkal féltékennyé tették.</p>

<p class='verse start'>Isten hallotta, és haragra gerjedt,_*</p>
<p class='verse cont'>és nagyon megutálta Izraelt.</p>
<p class='verse start'>Elhagyta silói hajlékát,_*</p>
<p class='verse cont'>sátorát, ahol emberek között lakott.</p>
<p class='verse start'>Fogságba juttatta hatalma jelét,_*</p>
<p class='verse cont'>ékességét ellenség kezébe.</p>
<p class='verse start'>Népét kiszolgáltatta a kardnak,_*</p>
<p class='verse cont'>szívét harag töltötte el öröksége ellen.</p>
<p class='verse start'>Fiaikat tûz emésztette meg,_*</p>
<p class='verse cont'>hajadon lányaik pártában maradtak.</p>
<p class='verse start'>Kard által hullottak el papjaik,_*</p>
<p class='verse cont'>özvegyeik nem sirathatták el õket.</p>
<!--{END:ZALM78_V}-->

<!--{BEGIN:ZALM78_VI}-->
<div class="psalm-title">77. zsoltár 40-72 – VI.</div>
<p class='verse start'>De aztán, mint álomból, felserkent az Úr,_*</p>
<p class='verse cont'>mint bor mámorából ébredõ harcos.</p>
<p class='verse start'>Végigvert ellenségeik hátán,_*</p>
<p class='verse cont'>örök gyalázattal bélyegezte õket.</p>
<p class='verse start'>De József sátora nem kellett már neki,_*</p>
<p class='verse cont'>Efraim törzsét nem választotta,</p>
<p class='verse start'>hanem Júda törzsére esett választása,_*</p>
<p class='verse cont'>és Sion hegyére, amelyet szeretett.</p>
<p class='verse start'>Magasra építette szentélyét, akár az eget,_*</p>
<p class='verse cont last'>örök alapot vetett neki, mint a földnek.</p>

<p class='verse start'>És kiválasztotta Dávidot, szolgáját,_†</p>
<p class='verse cont'>fölemelte a juhnyáj mellõl,_*</p>
<p class='verse cont'>magához vette az anyajuhok mögül:</p>
<p class='verse start'>legeltesse népét, Jákobot_*</p>
<p class='verse cont'>és Izraelt, az õ örökségét.</p>
<p class='verse start'>És õ tiszta szívvel terelgette õket,_*</p>
<p class='verse cont'>ügyes kezû pásztorként járt elõttük.</p>
<!--{END:ZALM78_VI}-->

<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>