<html>
<head>
	<link rel="stylesheet" type="text/css" href="../breviar.css">
	<title>25. zsoltár</title>
</head>
<body>

<!--{BEGIN:ZALM26}-->
<center><b><font color="#FF0000">25. zsoltár</font></b><br>
<font color="#FF0000">Ártatlan ember bizalma és imája</font></center>
<p><i>Isten Krisztusban választott ki a világ teremtése elõtt, hogy szentek és feddhetetlenek legyünk </i> (Ef 1, 4).</p>
<p><b>&nbsp;&nbsp;&nbsp; <br>
Szolgáltass nekem igazságot, Uram, †<br>
&nbsp;&nbsp;&nbsp; mert ártatlanul élek, *<br>
&nbsp;&nbsp;&nbsp; és ingadozás nélkül rád hagyatkozom.<br>
Tégy próbára, Uram, vizsgálj meg engem, *<br>
&nbsp;&nbsp;&nbsp; tisztítsd meg szívemet-lelkemet!<br>
&nbsp;&nbsp;&nbsp; <br>
Szemem elõtt tartom jóságodat szüntelen, *<br>
&nbsp;&nbsp;&nbsp; igazságod szerint járok-kelek.<br>
Nem ülök hitvány emberek közé, *<br>
&nbsp;&nbsp;&nbsp; alattomosokkal nem járok együtt.<br>
Gyûlölöm a gonoszok hordáját, *<br>
&nbsp;&nbsp;&nbsp; és nem ülök istentelenek közé.<br>
&nbsp;&nbsp;&nbsp; <br>
Ártatlan szívvel mosom kezemet, *<br>
&nbsp;&nbsp;&nbsp; s úgy járom körül oltárodat, Uram,<br>
hogy hangos szóval zengjem dicséreted, *<br>
&nbsp;&nbsp;&nbsp; és hirdessem csodás tetteidet.<br>
Szeretem, Uram, lakóházadat, *<br>
&nbsp;&nbsp;&nbsp; dicsõségednek otthonát.<br>
&nbsp;&nbsp;&nbsp; <br>
Ne ragadd el lelkem a gonoszokkal, *<br>
&nbsp;&nbsp;&nbsp; se életem a vérengzõkkel.<br>
Teli az õ markuk gonoszsággal, *<br>
&nbsp;&nbsp;&nbsp; s vesztegetõ ajándékot rejt jobb kezük.<br>
Én azonban feddhetetlenül élek, *<br>
&nbsp;&nbsp;&nbsp; szabadíts meg, és könyörülj rajtam!<br>
Lábam megmarad az egyenes úton, *<br>
&nbsp;&nbsp;&nbsp; s a gyülekezetben áldom az Urat!</p></b>
<!--{END:ZALM26}-->
<br>
<hr>
<center><font size=-1>© <a href="mailto:videky@breviar.sk">Juraj Vidéky</a></font>
<font size=-1>© <a href="mailto:eleklaszlo@freemail.hu">László Elek</a></font></center>
</p></b>
</body>
</html>
