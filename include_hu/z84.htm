<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>83. zsoltár</title>
</head>
<body class="psalm">

<!--{BEGIN:ZALM84}-->
<div class="psalm-title">{r:Zsolt}83{/r}. zsoltár</div>
<div class="psalm-subtitle">Vágyódás az Úr temploma után</div>
<div class="psalm-idea">Nincsen itt maradandó hazánk, hanem jövendõ hazánkat keressük</i> (Zsid 13, 14).</div>
<p class='verse'>Mily kedves a te hajlékod, Seregek Ura!&nbsp;*<br/>
<!--{KRIZIK}-->Epedve sóvárog lelkem az Úr udvarába.</p>
<p class='verse'>Lelkem és testem ujjongva eped&nbsp;*<br/>
az élõ Isten után.</p>
<p class='verse'>Még a veréb is otthont talál magának,&nbsp;†<br/>
és fészket a gerle, ahová fiait helyezze;&nbsp;*<br/>
a te oltárodnál, Seregek Ura,<br/>
Istenem és Királyom!</p>
<p class='emptyline'/>
<p class='verse'>Boldogok, akik házadban laknak,&nbsp;*<br/>
és téged örökké magasztalnak.</p>
<p class='verse'>Boldog ember, akinek te vagy erõssége,&nbsp;*<br/>
és zarándokútra indítja szíve.</p>
<p class='emptyline'/>
<p class='verse'>Amikor átvonulnak a tikkadt völgyön,<br/>
forrás fakad ott,&nbsp;*<br/>
mert áldással halmozza el a korai esõ.</p>
<p class='verse'>Újult erõvel haladnak az úton,&nbsp;*<br/>
és megjelennek Istennél a Sionon.</p>
<p class='emptyline'/>
<p class='verse'>Seregek Ura, Istene, hallgasd meg imámat,&nbsp;*<br/>
fogadd füledbe, Jákob Istene!</p>
<p class='verse'>Oltalmazó Istenünk, nézz le ránk,&nbsp;*<br/>
tekints kegyesen a te fölkentedre!</p>
<p class='emptyline'/>
<p class='verse'>Bizony, egy nap a te házadban&nbsp;*<br/>
ezernyi másnál többet ér.</p>
<p class='verse'>Inkább szeretnék az Úr házának küszöbén állni,&nbsp;*<br/>
mint lakni a gonoszok sátraiban.</p>
<p class='emptyline'/>
<p class='verse'>Mert az Úristen nap és védõpajzs,&nbsp;*<br/>
kegyelmet oszt és dicsõséget.</p>
<p class='verse'>Nem von meg semmi jót azoktól,&nbsp;*<br/>
akik ártatlanul élnek.</p>
<p class='emptyline'/>
<p class='verse'>Seregek Ura, boldog az az ember,&nbsp;*<br/>
aki tebenned bízik.</p>
<!--{END:ZALM84}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>