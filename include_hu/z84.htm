<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>83. zsoltár</title>
</head>
<body id="psalm">

<!--{BEGIN:ZALM84}-->
<div class="psalm-title">83. zsoltár</div>
<div class="psalm-subtitle">Vágyódás az Úr temploma után</div>
<div class="psalm-idea">Nincsen itt maradandó hazánk, hanem jövendõ hazánkat keressük</i> (Zsid 13, 14).</div>
<p>
Mily kedves a te hajlékod, Seregek Ura! *<br/>
<span class="indent15"></span><!--{KRIZIK}-->Epedve sóvárog lelkem az Úr udvarába.<br/>
Lelkem és testem ujjongva eped *<br/>
<span class="indent15"></span>az élõ Isten után.<br/>
Még a veréb is otthont talál magának, †<br/>
<span class="indent15"></span>és fészket a gerle, ahová fiait helyezze; *<br/>
<span class="indent15"></span>a te oltárodnál, Seregek Ura,<br/>
<span class="indent15"></span>Istenem és Királyom!<br/>
<br/>
Boldogok, akik házadban laknak, *<br/>
<span class="indent15"></span>és téged örökké magasztalnak.<br/>
Boldog ember, akinek te vagy erõssége, *<br/>
<span class="indent15"></span>és zarándokútra indítja szíve.<br/>
<br/>
Amikor átvonulnak a tikkadt völgyön,<br/>
<span class="indent15"></span>forrás fakad ott, *<br/>
<span class="indent15"></span>mert áldással halmozza el a korai esõ.<br/>
Újult erõvel haladnak az úton, *<br/>
<span class="indent15"></span>és megjelennek Istennél a Sionon.<br/>
<br/>
Seregek Ura, Istene, hallgasd meg imámat, *<br/>
<span class="indent15"></span>fogadd füledbe, Jákob Istene!<br/>
Oltalmazó Istenünk, nézz le ránk, *<br/>
<span class="indent15"></span>tekints kegyesen a te fölkentedre!<br/>
<br/>
Bizony, egy nap a te házadban *<br/>
<span class="indent15"></span>ezernyi másnál többet ér.<br/>
Inkább szeretnék az Úr házának küszöbén állni, *<br/>
<span class="indent15"></span>mint lakni a gonoszok sátraiban.<br/>
<br/>
Mert az Úristen nap és védõpajzs, *<br/>
<span class="indent15"></span>kegyelmet oszt és dicsõséget. <br/>
Nem von meg semmi jót azoktól, *<br/>
<span class="indent15"></span>akik ártatlanul élnek.<br/>
<br/>
Seregek Ura, boldog az az ember, *<br/>
<span class="indent15"></span>aki tebenned bízik.</p>
<!--{END:ZALM84}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>