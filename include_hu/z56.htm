<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>55. zsoltár 2-7b. 9-14</title>
</head>
<body class="psalm">

<!--{BEGIN:ZALM56}-->
<div class="psalm-title">55. zsoltár 2-7b. 9-14</div>
<div class="psalm-subtitle">Az Úr ígéretébe vetett bizalom</div>
<p class='verse start'>Irgalmazz nekem, Istenem, mert rajtam taposnak,_*</p>
<p class='verse cont'>folyvást szorongatnak, s el akarnak nyomni.</p>
<p class='verse start'>Ellenségeim szüntelen tipornak engem,_*</p>
<p class='verse cont last'>és sokan vannak, akik vesztemre törnek.</p>

<p class='verse start'>De ha elfog a félelem,_*</p>
<p class='verse cont'>még akkor is benned bízom.</p>
<p class='verse start'>Isten ígéretét magasztalom,_†</p>
<p class='verse cont'>Istenben remélek, nem félek:_*</p>
<p class='verse cont last'>halandó mit árthat nekem?</p>

<p class='verse start'>Nem hagynak nyugton egész nap,_*</p>
<p class='verse cont'>minden gondolatukkal vesztemet tervezik.</p>
<p class='verse start'>Belém kötnek, rám leselkednek,_*</p>
<p class='verse cont'>szemmel tartják minden léptemet.</p>
<p class='verse start'>Bujdosásaimat számon tartod,_†</p>
<p class='verse cont'>fogd fel tömlõdbe könnyeimet;_*</p>
<p class='verse cont last'>te följegyezted szenvedésem útját.</p>

<p class='verse start'>Ellenségeim megfutamodnak,_†</p>

<p class='verse start'>amikor segítségül hívlak téged:_*</p>
<p class='verse cont last'>tudom, valóban Istenem vagy nekem.</p>

<p class='verse start'>Isten ígéretét magasztalom,_*</p>
<p class='verse cont'>az Úr ígéretét magasztalom.</p>
<p class='verse start'>Istenben remélek, nem félek:_*</p>
<p class='verse cont last'>ember mit árthat nekem?</p>

<p class='verse start'>Tartozom neked, Istenem, fogadalmaimmal:_*</p>
<p class='verse cont'>dicséretáldozatot mutatok be neked,</p>
<p class='verse start'>mert megmentetted életemet a haláltól,_†</p>
<p class='verse cont'>lábamat a bukástól,_*</p>
<p class='verse cont'>hogy elõtted járhassak az élõk világosságában.</p>
<!--{END:ZALM56}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>