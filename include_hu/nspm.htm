<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Vidéky">
	<link rel="stylesheet" type="text/css" href="../breviar.css">
	<title>nspm</title>
</head>
<body>
<center>Pünkösd második vasárnapja utáni szombat
<p><b>A BOLDOGSÁGOS SZÛZ MÁRIA SZEPLÕTELEN SZÍVE</b>
<p><span class="red">Emléknap</span></center>
<p><span class="redsmall">Szûz Mária közös zsolozsmája, a következõk kivételével:</span>
<center><p>REGGELI DICSÉRET</center>
<p><b><span class="red">Benedictus-ant.</span>&nbsp;<!--{BEGIN:SRDCAPM_rBENEDIKTUS}--> Szívem és testem áhítozik az élõ Isten után.<!--{END:SRDCAPM_rBENEDIKTUS}--></b>
<p><span class="redsmall">Könyörgés</span>
<br/><!--{BEGIN:SRDCAPM_MODLITBA}-->
<br/><b>Istenünk, te a Boldogságos Szûz Mária Szívében méltó hajlékot készítettél a Szentlélek számára. Add jóságosan, hogy a Szent Szûz közbenjárására dicsõséged templomává lehessünk.<!--{ZAKONCENIE:SKRZE}--></b>
<br/><!--{END:SRDCAPM_MODLITBA}-->
<center>OLVASMÁNYOS IMAÓRA</center>
<br/><!--{BEGIN:SRDCAPM_cCIT2}-->
<p>
<b>Giustiniani Szent Lõrinc püspök beszédeibõl</b>
<div align="center" class="red">(Sermo 8, in festo Purificationis B.M.V.; Opera 2, Venetiis 1751, 38-39)</div>
<p>
<div align="center" class="redit">Mária mindent megõrzött szívében</div>
<b>
<p>&nbsp;&nbsp;&nbsp;&nbsp;
Mária elgondolkodott mindarról, amit megtudott, akár olvasta, akár hallotta vagy látta azokat. Ó mennyire növekedett a hite, gyarapodtak érdemei és egyre jobban eltöltötte a bölcsesség fénye és fellángolt benne a szeretet tüze. Mintha valami új életre keltõ titkos égi szentségek ereje alakította volna át szívét, egyre jobban eltöltötte az örvendezés, anyává tette a Szentlélek, és úgy irányította õt az Atya felé, hogy mélységes alázatát soha el ne veszítse. Az isteni kegyelem olyan teljessége töltötte el, hogy a legegyszerûbb dolgok is a legmagasabb szemléletre ragadták és lelkét egyre tündöklõbb világosságra gyújtotta. A Szûzanya áldott lelke — a benne lakozó Szentlélek valamint a tanítás által — mindig és mindenben Isten Igéjének irányító parancsához tudta magát szabni. Tehát nem a saját érzelmei és meggondolásai vezették, hanem az a belsõ bölcsesség, amelyet élõ hite irányított, és külsõleg is ennek engedelmeskedett testének minden rezdülése. Illõ volt ugyanis az az isteni Bölcsességhez — aki a maga számara az Anyaszentegyházat készült lakóhelyéül építeni —, hogy a legszentebb Szûz szerepét és példáját állítsa oda Egyháza elé a törvények megtartására, a lélek tisztásagának ápolására, az alázatosság és az áldozatos lelkület tükreként.
<br/>&nbsp;&nbsp;&nbsp;&nbsp;
Õt utánozd mindenben, hívõ lélek! Hogy lelkedben megtisztulj és hogy a bûn fertõjébõl is képes légy kiemelkedni, neked is szíved bensõ templomába kell belépned. Szívünknek e bensõ munkájában Isten sokkal inkább értékeli a készséges jószándékot, mint a véghezvitt nagy tetteket. Ennélfogva tehát akár lelki szemlélõdés által olvadunk Istenbe, akár pedig erényeink növelésében vagy embertársaink szolgálatára a jócselekedetek gyakorlásában serénykedünk, mindezt azzal a lelkülettel végezzük, mint akiket csak a Krisztus iránti szeretet sürget. Ez tehát a megtisztult lélek Isten elõtti kedves áldozata, amely nem a kézzel épített templomban, hanem a szív bensõ templomában valósul meg, ahová kegyelmeivel együtt tér be az Úr Krisztus.
</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
Szent és szeplõtelen Szûz, nem is tudom, milyen szavakkal dicsérjelek: <span class="red">*</span> 
Mert akit befogadni kicsi az ég, azt te méhedben hordoztad.</b>
<br/><b><span class="red">F.</span>
Áldott vagy te az asszonyok között, és áldott a te méhednek gyümölcse. <span class="red">*</span> 
Mert akit befogadni kicsi az ég, azt te méhedben hordoztad.</b>
<br/><!--{END:SRDCAPM_cCIT2}-->
</body>
</html>
