<html>
<head>
	<link rel="stylesheet" type="text/css" href="../breviar.css">
	<title>Kantikum – Hab 3, 2-4. 13a. 15-19</title>
</head>
<body>

<!--{BEGIN:CHVAL_HAB3}-->
<center><b><font color="#FF0000">Kantikum – Hab 3, 2-4. 13a. 15-19</font></b><br>
<font color="#FF0000">Isten megjelenik ítéletre</font></center>
<p><i>Emeljétek föl fejeteket, mert elérkezett megváltástok ideje</i> (Lk 21, 28).</p>
<p><b><br>
Hallottam, Uram, amit hirdettél, *<br>
&nbsp;&nbsp;&nbsp; és félelem fogott el.<br>
Uram, a te mûvedet *<br>
&nbsp;&nbsp;&nbsp; keltsd életre köztünk napjainkban!<br>
Napjainkban is hadd lássuk azokat, *<br>
&nbsp;&nbsp;&nbsp; haragodban is emlékezzél irgalmadra!<br>
Jön az Isten Támán felõl, délrõl, *<br>
&nbsp;&nbsp;&nbsp; Fárán hegyérõl jön népünk Szentje.<br>
<br>
Dicsõsége elborítja az eget, *<br>
&nbsp;&nbsp;&nbsp; és fölsége betölti a földet.<br>
Úgy tündöklik, mint a napfény, †<br>
&nbsp;&nbsp;&nbsp; kezébõl sugárnyaláb ragyog, *<br>
&nbsp;&nbsp;&nbsp; nagy ereje abban rejlik.<br>
<br>
Harcba szálltál, hogy megszabadítsd népedet, *<br>
&nbsp;&nbsp;&nbsp; és megvédd azt, akit fölkentél.<br>
Lovaiddal utat tapostál a tengeren, *<br>
&nbsp;&nbsp;&nbsp; a nagy vizek hullámain.<br>
Hallottam ezt, és beleremegett a szívem, *<br>
&nbsp;&nbsp;&nbsp; hangjától reszketett az ajkam.<br>
Csontjaimba kínos kór nyilalt, *<br>
&nbsp;&nbsp;&nbsp; lépteim bizonytalanná váltak,<br>
de én békén várom a szorongatás napját, *<br>
&nbsp;&nbsp;&nbsp; amely a minket szorongató népre virrad.<br>
<br>
Mert nem hajt ki többé a fügefa, *<br>
&nbsp;&nbsp;&nbsp; a szõlõtõkén nem lesz gyümölcs.<br>
Az olajfa nem hoz termést, *<br>
&nbsp;&nbsp;&nbsp; és a szántóföld nem terem eledelt.<br>
A juhok az aklokból kifogynak, *<br>
&nbsp;&nbsp;&nbsp; és a jászlak elõtt nem áll jószág.<br>
<br>
Én azonban örvendezem az Úrban, *<br>
&nbsp;&nbsp;&nbsp; és ujjongok szabadító Istenemben.<br>
Az Isten, az Úr az én erõm, *<br>
&nbsp;&nbsp;&nbsp; aki lábamat hasonlóvá teszi a szarvaséhoz.<br>
A Gyõztes a magasságokra vezet engem, *<br>
&nbsp;&nbsp;&nbsp; ahol énekelhetem zsoltáraimat.</p></b>
<!--{END:CHVAL_HAB3}-->
