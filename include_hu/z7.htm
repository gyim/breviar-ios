<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>7. zsoltár – I.</title>
</head>
<body>

<!--{BEGIN:ZALM7_I}-->
<center><b><font color="#FF0000">7. zsoltár – I.</font></b><br>
<font color="#FF0000">Rágalmazott ember imádsága</font></center>
<p><i>Az Úr, az igazságos Bíró már az ajtóban van</i> (Jak 5, 9).</p>
<p><b><br>
Uram, én Istenem, tebenned remélek, *<br>
&nbsp;&nbsp;&nbsp; ments meg minden üldözõmtõl, szabadíts meg engem;<br>
mint oroszlánok, el ne ragadják életem, *<br>
&nbsp;&nbsp;&nbsp; össze ne tépjenek, mert nincs szabadítóm.<br>
<br>
Uram, én Istenem, hogyha rosszat tettem,*<br>
&nbsp;&nbsp;&nbsp; és ha gonoszság tapad a kezemhez,<br>
hogyha rosszal viszonoztam a rosszat, *<br>
&nbsp;&nbsp;&nbsp; vagy ha ellenségemet kifosztva engedtem szabadon,<br>
akkor haragosom üldözzön és ragadjon meg, †<br>
&nbsp;&nbsp;&nbsp; életemet tiporja földre, *<br>
&nbsp;&nbsp;&nbsp; jó híremet tapossa porba!<br>
<br>
Kelj föl, Uram, haragoddal, *<br>
&nbsp;&nbsp;&nbsp; szállj szembe ellenségeim dühével.<br>
Állj mellém, Istenem, *<br>
&nbsp;&nbsp;&nbsp; és tarts ítéletet!<br>
Gyûljenek köréd a népek, †<br>
&nbsp;&nbsp;&nbsp; ülj magas trónra fölöttük: *<br>
&nbsp;&nbsp;&nbsp; az Úr ítéli meg a nemzeteket.<br>
<br>
Ítélj meg, Uram, igazságom szerint, *<br>
&nbsp;&nbsp;&nbsp; szívem teljes ártatlansága szerint!<br>
Legyen már vége a bûnös gazságának, †<br>
&nbsp;&nbsp;&nbsp; s erõsítsd meg az igazat, *<br>
&nbsp;&nbsp;&nbsp; szívek-vesék vizsgálója, igazságos Isten.</p></b>
<!--{END:ZALM7_I}-->

<!--{BEGIN:ZALM7_II}-->
<center><b><font color="#FF0000">7. zsoltár – II.</font></b><br>
<font color="#FF0000">Rágalmazott ember imádsága</font></center>
<p><i>Az Úr, az igazságos Bíró már az ajtóban van</i> (Jak 5, 9).</p>
<p><b><br>
Oltalmamat én Istennél találom: *<br>
&nbsp;&nbsp;&nbsp; megmenti õ a tiszta szívût.<br>
Isten igaz bíró, *<br>
&nbsp;&nbsp;&nbsp; szörnyû haragjától naponta félni kell.<br>
Lám, az ellenség kardját köszörüli, *<br>
&nbsp;&nbsp;&nbsp; megfeszíti íját, és céloz vele.<br>
De fegyvere õt magát teríti le, *<br>
&nbsp;&nbsp;&nbsp; a tüzes nyilak, melyeket készített. <br>
Íme, rosszakarat fogamzik meg benne, *<br>
&nbsp;&nbsp;&nbsp; nyomorúságot hordoz, és bûnt hoz a világra.<br>
Gödröt ás, jó melyet, *<br>
&nbsp;&nbsp;&nbsp; ám vermébe maga esik bele.<br>
Gonoszsága visszahull fejére, *<br>
&nbsp;&nbsp;&nbsp; gazsága saját nyakába szakad.<br>
Igazsága miatt dicsérem az Urat, *<br>
&nbsp;&nbsp;&nbsp; zsoltárt zengek a Fölséges nevének.</p></b>
<!--{END:ZALM7_II}-->
<br>
<hr>
<center><font size=-1>© <a href="mailto:videky@breviar.sk">Juraj Vidéky</a></font>
<font size=-1>© <a href="mailto:eleklaszlo@freemail.hu">László Elek</a></font></center>
</p></b>
</body>
</html>
