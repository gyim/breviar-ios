<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 9. HÉT</title>
</head>
<body>

<center><b> ÉVKÖZI IDÕ</b>
<p><b>9. HÉT</b></center>
<center>
<p>OLVASMÁNYOS IMAÓRA</center>

VASÁRNAP
<!--{BEGIN:OCR9NEc_CIT1}-->
<p>
<b>Jób könyvébõl</b>
<div align="right" class="red">28, 1-28</div>
<div align="center" class="redit">A bölcsességet csak Istennél találhatjuk meg</div>
<b>
<p>&nbsp;&nbsp;&nbsp;&nbsp;
Jób így folytatta beszédét: „Van hely, ahol ezüstöt találnak, olyan hely is akad, ahol aranyat mosnak. Föld mélyérõl hozzák felszínre a vasat, és a kövekbõl rezet olvasztanak. Véget vet az ember (lenn) a sötétségnek, azután feltúrja utolsó zugáig a sziklakõzetet; addig éjszaka borult rá. Lámpás emberek kifúrják az aknát, úgy csüngenek ottan, lábuk elfelejtve, emberektõl távol lebegnek (az ûrben). A kenyérgabona sarjadzik a földbõl, noha lent alatta tûzzel robbantanak.
<br/>&nbsp;&nbsp;&nbsp;&nbsp;
Sziklatömbben van a zafír lelõhelye, de még aranypor is található benne. Olyan ösvény ez, hogy keselyû nem látja, a héja szeme sem tudja kifürkészni. A büszke vad sem veszi arrafelé útját, nem járt arra még soha oroszlán. Az ember ráteszi kezét a kövekre, egész alapjukig dúlja a hegyeket. Áttöri a sziklát, és tárnát nyit benne, sok-sok drágaságot láthat ott a szeme. Felkutatta már a folyóknak forrását, és sok rejtett dolgot napvilágra hozott.
<br/>&nbsp;&nbsp;&nbsp;&nbsp;
De hát a bölcsesség, ez vajon honnét van, és az értelemnek hol a lelõhelye? Odavivõ utat nem ismer az ember, élõk országában nem lehet meglelni. Az õsvizek azt mondják: nem lakik bennük, a tenger megvallja: nálam sincs lakása. Arannyal nem lehet érte megfizetni, és a színezüst sem elég nagy ár érte. Nem lehet megvenni ofiri aranyért, sem ritka ónixért, sem pedig zafírért. Nem érhet föl vele sem arany, sem üveg, aranyedényért sem lehet becserélni. A korallt és kristályt ne is említsük, a bölcsesség ára drágább a gyöngynél. Nem olyan értékes a kusi topáz sem, de még szinarannyal sem mérhetõ össze.
<br/>&nbsp;&nbsp;&nbsp;&nbsp;
Honnan is származik tehát a bölcsesség, és az értelemnek hol a lelõhelye? Fátyol takarja minden élõ elõl, el van rejtve az ég madarai elõtt. Maga az alvilág és a halál is vallja: mi csak hallomásból tudunk róla. Egyedül az Isten ismer hozzá utat, egyedül õ tudja, hol a lelõhelye. Mert a szeme ellát a Föld határáig, õ mindent lát, ami az ég alatt van. Amikor a szélnek megszabta a súlyát, és a vizeket mércéjével mérte, amikor az esõnek korlátot szabott, és a mennydörgések útját kijelölte, akkor volt, hogy látta, a súlyát lemérte, megvizsgálta, és lehatolt mélyére. Az embernek akkor csupán ennyit mondott: „Az Isten félelme, lásd, ez a bölcsesség, az okosság meg: kerülni a bûnt.”
</b>
<p><span class="redsmall">VÁLASZOS ÉNEK</span>
<div align="right" class="red">1 Kor 2, 7; 1, 30</div>
<br/><b><span class="red">V.</span>
Isten titokzatos rejtett bölcsességét hirdetjük, <span class="red">*</span> 
Amelyet Isten öröktõl fogva megdicsõülésünkre szánt.</b>
<br/><b><span class="red">F.</span>
Ti Krisztus Jézusban éltek, aki Istentõl bölcsességünkké lett. <span class="red">*</span> 
Amelyet Isten öröktõl fogva megdicsõülésünkre szánt.</b>
<!--{END:OCR9NEc_CIT1}-->
<!--{BEGIN:OCR9NEc_CIT2}-->
<p>
<b>Szent Ágoston püspök Vallomásainak könyvébõl</b>
<div align="center" class="red">(Lib. 1,1-2, 2. 5, 5: CSEL 33, 1-5)</div>
<p>
<div align="center" class="redit">Nyugtalan a szívünk, míg meg nem nyugszik benned</div>
<b>
<p>&nbsp;&nbsp;&nbsp;&nbsp;
Nagy vagy, Uram, és igen-igen méltó minden dicséretre (vö. Zsolt 144, 3). Nagy a te hatalmad, és 'bölcsességednek nincs határa (vö. Zsolt 146, 5). Dicséretedre sóvárog az ember, teremtésednek kicsi paránya. Rádöbben az ember a maga halandó voltára, szemügyre veszi bûne bizonyságát és egyben tanúságát annak, hogy a kevélyeknek te, Uram, ellenállasz. És mégis dicséretedre kívánkozik az ember, teremtésednek kicsi paránya. Te ébreszted föl bennünk magasztalásod örömét, mert magadért teremtettél bennünket, és nyugtalan a szívünk, míg meg nem nyugszik benned.
<br/>&nbsp;&nbsp;&nbsp;&nbsp;
Világosíts meg, Uram, és add megértenem: elõbb kell-e könyörögnöm hozzád, vagy elõbb kell dicsérnem téged. A rólad szerzett ismeret, vagy a hozzád szálló könyörgés az elsõ? No de ki könyörög hozzád, ha nem tud még rólad? Hiszen mást szólít talán helyetted, ha nem ismer téged. Vagy inkább könyörögnöm kell hozzád, hogy megismerjem arcod? Ámde hogyan könyörögj ünk ahhoz segítségül, akiben hitünk nincsen? Vagy hogyan higgyünk abban, akirõl nem szólt még hirdetõnek szájai (vö. Róm 10, 14).
<br/>&nbsp;&nbsp;&nbsp;&nbsp;
Dicsérik az Urat, akik õt keresik (vö. Zsolt 21, 27). Megtalálják õt keresõi, és ha meglelték, dicséretébe fognak. Nos, hadd keresselek, Uram, hívogatva téged, és beléd vetett hitemben hívogassalak: hiszen meghirdettek már téged nekünk. Könyörög hozzád, Uram, a tõled kapott hitem. Te serkentettél reá, Fiad emberségével és hirdetõd szolgálatával.
<br/>&nbsp;&nbsp;&nbsp;&nbsp;
Miképpen hívom segítségül Istenemet, Istenemet és Uramat? Hiszen magamba szólítom õt, midõn csengek hozzá. És miféle hely volna bennem, ahová eljöjjön hozzám Istenem? Ugyan hova jöjjön hozzám az Úr, a mennyet és a földet teremtõ Isten? Uram, Istenem, mi van bennem, hogy befogadjon téged? Vagy a tõled alkotott ég és föld, s bennük magam is, kicsiny teremtményed, elégséges talán befogadásodra? Avagy mert nélküled nem volna létezõ dolog, azért minden valóságnak magába kell fogadnia téged? Nos, magam is létezem. Miért esdekelem tehát tõled, hogy jöjj hozzám, hiszen nem léteznék, ha te nem volnál Bennem? Lám, nem vagyok még az alvilágban, ámde te ott is vagy. Ha leszállók az alvilágba, jelen vagy (vö. Zsolt 138, 8). Tehát nem léteznék, Istenem, semmiképpen sem léteznék, ha te nem volnál bennem. Vagy inkább nem léteznék, ha nem volnék tebenned, mert minden belõled, általad és érted van. Így is helyes, Uram, így van ez bizony. Hova hívogassalak tehát, ha benned vagyok? Vagy honnét jöjj belém? Ugyan hova iramodhatnék egeken és földeken túlra, hogy innét jöjjön belém az én Istenem? Hiszen így szóltál hajdan: Én töltöm be az eget és a földet (vö. Jer 23, 24).
<br/>&nbsp;&nbsp;&nbsp;&nbsp;
Ki adja nekem, hogy megnyugodjam benned? Ki segít nekem, hogy szívembe jöjj, és megrészegítsed szívemet, és elfeledjem sötét óráimat? Ki támogat, hogy egyetlen javamat, téged átöleljelek? Mi vagy te nekem? Könyörülj rajtam, hogy szóra nyíljék ajkam? Mi vagyok én magam is neked, hogy parancsba adod: szeresselek téged, s ha ezt meg nem cselekszem, neheztelsz rám, és roppant nyomorúsággal fenyegetsz? Vajon kicsiny-e a nyomorúságom, ha nem szeretlek téged?
<br/>&nbsp;&nbsp;&nbsp;&nbsp;
Ó, jaj nekem! Könyörülõ irgalmadban tárd föl nekem, hogy mi vagy te, Uram, Istenem. Szólj lelkemnek: Én vagyok a te üdvösséged (vö. Zsolt 34, 3). Úgy szólj, hogy meghalljam igédet, íme, feléd tárul hallgatózó szívem, én Uram, nyisd meg, és szólítsd lelkemet: Én vagyok a te üdvösséged. Szaladok majd a szavaid nyomán, és megragadlak téged. Ne rejtsd el, Uram, arcodat elõlem: hadd haljak meg, hogy a halál meg ne lepjen, s majd arcodba tekintsek.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 72, 25-26; 34, 3</div>
<br/><b><span class="red">V.</span>
Rajtad kívül kim van az égben? Hogyha veled vagyok, semmi sem kell nekem a földön. Bár elenyészik a szívem, a testem, <span class="red">*</span> 
Szívem Istene és örökrésze mindig az Isten.</b>
<br/><b><span class="red">F.</span>
Mondd lelkemnek: „Üdvösséged én vagyok!”<span class="red">*</span> 
Szívem Istene és örökrésze mindig az Isten.</b>
<!--{END:OCR9NEc_CIT2}-->

HÉTFÕ
<!--{BEGIN:OCR9POc_CIT1}-->
<p>
<b>Jób könyvébõl</b>
<div align="right" class="red">29, 1-10; 30, 1. 9-23</div>
<div align="center" class="redit">Jób elpanaszolja, a rázúdult csapásokat</div>
<b>
<p>&nbsp;&nbsp;&nbsp;&nbsp;
Jób folytatta beszédét, és így szólt: „Ó, ki hozza vissza a régmúlt hónapokat, a napokat, amikor Isten oltalmazott? Mikor szövétneke fénylett fejem felett, fényénél hatoltam át a sötétségen. Bárcsak újra látnám õszöm napjait, amikor Isten védte sövénnyel sátramat. Amikor még nálam lakott az Úr, és körülvett gyermekeimnek serege. Amikor tiszta tejben mostam a lábam, és olajpatakok folytak a sziklából.
<br/>&nbsp;&nbsp;&nbsp;&nbsp;
Amikor fölmentem a városkapun át, és a piactéren helyet foglaltam; mihelyt megláttak, az ifjak félreálltak, az öregek felálltak, s állva maradtak. A fõemberek meg félbehagyták szavuk, a szájukra rátették kezüket. Az elõkelõk is visszafogták hangjuk, nyelvük odatapadt szájuk padlásához.
<br/>&nbsp;&nbsp;&nbsp;&nbsp;
De most kinevetnek a nálam ifjabbak, akiknek az apját arra sem méltattam, hogy juhászkutyámnak megfogadjam. És ezeknek lettem most én gúnydalává, ezeknek szolgálok beszédjük tárgyául. Undorodnak tõlem, és távol maradnak, és nem átallanak arcomba köpködni. Mert fellazította íjam, s meghajlított, kivetik szájukból (menten) a zabolát. Jobb oldalam felõl áll föl ez a fajzat, kövekkel dobálnak, ez a lövedékük, és utakat törnek, hogy tönkretehessenek. Minden kivezetõ utamat elzárják, nekem esnek, és nincs, aki tiltaná nekik. Széles faltörésen nyomulnak befelé, és a romok között hengergetnek.
<br/>&nbsp;&nbsp;&nbsp;&nbsp;
Rettenetes dolgok fordultak ellenem, szelek szárnyán eltûnt méltóságom; akárcsak a szellõ, elszállt boldogságom. És mostan szétfolyik énbennem a lélek, nyomorteli napok szakadnak nyakamba. Betegség mardossa csontomat éjszaka, s akik marcangolnak, sohasem pihennek. Hatalmas erõvel megfogja ruhámat, s mint köntös nyílását, összefûzköd. Beletaszít engemet a sárba, hasonlóvá lettem porhoz és hamuhoz.
<br/>&nbsp;&nbsp;&nbsp;&nbsp;
Hozzád kiáltok, de nem adsz feleletet, itt állok, ám te ügyet sem vetsz rám. Kegyetlen zsarnok lettél velem szemben, hatalmas kezeddel harcba szállsz ellenem. Fölemelsz a földrõl, szélvész szárnyára vetsz, és mennydörgésnek hangjával rettentesz. Nagyon jól tudom, hogy halálba viszel, a házba, ahol minden élõ összegyûlik.”
</b>
<p><span class="redsmall">VÁLASZOS ÉNEK</span>
<div align="right" class="red">Jób 30, 17. 19; 7, 16</div>
<br/><b><span class="red">V.</span>
Betegség mardossa csontomat éjszaka, s akik marcangolnak, sohasem pihennek. <span class="red">*</span> 
Beletaszított engemet a sárba, hasonlóvá lettem a porhoz és hamuhoz.</b>
<br/><b><span class="red">F.</span>
Hagyj hát magamra, Uram, életem egy lehelet. <span class="red">*</span> 
Beletaszított engemet a sárba, hasonlóvá lettem a porhoz és hamuhoz.</b>
<!--{END:OCR9POc_CIT1}-->
<!--{BEGIN:OCR9POc_CIT2}-->
<p>
<b>Szent Dorotheus apát Tanításaiból</b>
<div align="center" class="red">(Doct. 7, De accusatione sui ipsius, 1-2: PG 88, 1695-1699)</div>
<p>
<div align="center" class="redit">Minden felháborodásunknak az az oka, hogy az ember nem önmagában keresi a hibát</div>
<b>
<p>&nbsp;&nbsp;&nbsp;&nbsp;
Testvéreim! Vizsgáljuk meg most: mi a legfõbb oka annak, hogy ha valakit sértõ szóval illettek, gyakran föl sem veszi, és úgy viselkedik, mintha nem is hallotta volna, néha pedig, alighogy meghallotta, máris felháborodik, és szenved? Igen, azt kérdem, mi az oka ennek a felemás viselkedésnek? Találunk-e erre valamilyen vagy esetleg többféle magyarázatot is? Jómagam ennek többféle magyarázatát és okát sejtem, de egyre különösképp gondolok, ami azután szülõoka a többinek is, mint ahogyan valaki megjegyezte: ebben a dologban mindig az a döntõ, hogy milyen állapotban érint bennünket a sértõ szó.
<br/>&nbsp;&nbsp;&nbsp;&nbsp;
Ha imádkozás vagy elmélkedõ elmélyülés idején éri az embert a sértés, a kellemetlenkedõ testvért könnyû elviselni és állhatatosan kitartanunk az imádságban. Máskor meg a legnagyobb türelemmel elvisel az ember mindent attól az embertársától, akivel fokozott szeretet köti össze. Néha pedig – tudniillik, ha valaki megveti, lenézi, és mindenkinél alábbvalónak tartja azt, aki õt sérteni akarja – puszta megvetésbõl vagy válaszra sem tartja méltónak az ember, vagy pedig figyelembe sem veszi az illetõ sértését és gyalázkodását.
<br/>&nbsp;&nbsp;&nbsp;&nbsp;
Tehát, mint említettem: elõfordul, hogy valaki nem háborodik fel, és nem szenved a hallott sértések miatt akkor, ha a mondottakat megveti, és semmibe sem veszi. Ha pedig valaki felháborodik, és szenved az embertársa sértõ szavai miatt, az azért van, mert az illetõ vagy nincs jó lelki állapotban, vagy pedig éppen gyûlõli azt az embertársát. A felsoroltakon kívül természetesen van ennek még több más elõidézõ oka is. Ha szorgosan kutatjuk, kiviláglik: minden felháborodásnak az a magyarázata, hogy e kérdéssel kapcsolatban senki sem keresi önmagában a hibát.
<br/>&nbsp;&nbsp;&nbsp;&nbsp;
Ezért van minden neheztelés és sértõdés; ebbõl következik az is, hogy szinte soha sincs nyugalmunk. Nem szabad tehát csodálkoznunk azon, ha az Egyház szentjei a békés nyugodt élet megszerzésére semmiféle más utat nem jelölnek meg számunkra, csak azt, hogy saját magunkban keressük a hibát. Hogy tényleg ez a helyzet, azt a legtöbbször mi is látjuk. Hiszen várva reméljük a kívánt és szeretett békés lelki nyugalmat, és sokszor már azt hisszük, hogy az odavezetõ úton járunk, közben pedig mindenkivel szemben a lehetõ legtürelmetlenebbek vagyunk, és sohasem tudjuk elismerni, hogy saját magunkban kell keresnünk a hibát.
<br/>&nbsp;&nbsp;&nbsp;&nbsp;
Így áll tehát a dolog. Legyen bár az ember bármennyi erény birtokában, még ha megszámlálhatatlan és felsorolhatatlan sok erénye van is, de ha letér errõl az említett útról (tudniillik hogy saját magában keresse a hibát), sose találja meg békés lelki nyugalmát, hanem állandóan vagy felháborodik, vagy szenved, és ezzel élete minden más jó törekvését is tönkreteszi.
</b>
<p><span class="redsmall">VÁLASZOS ÉNEK</span>
<div align="right" class="red">1 Jn 1, 8. 9; Péld 28, 13</div>
<br/><b><span class="red">V.</span>
Ha azt állítjuk, hogy nincs bûnünk, saját magunkat vezetjük félre. <span class="red">*</span> 
Ha megvalljuk bûneinket, akkor, mivel Isten jó és igazságos, megbocsátja bûneinket.</b>
<br/><b><span class="red">F.</span>
Nincs sikere annak, aki titkolja a bûnét. <span class="red">*</span> 
Ha megvalljuk bûneinket, akkor, mivel Isten jó és igazságos, megbocsátja bûneinket.</b>
<!--{END:OCR9POc_CIT2}-->

KEDD
<!--{BEGIN:OCR9UTc_CIT1}-->
<p>
<b>Jób könyvébõl</b>
<div align="right" class="red">31, 1-8. 13-23. 35-37</div>
<div align="center" class="redit">Jób feddhetetlen élete egykor</div>
<b>
<p>&nbsp;&nbsp;&nbsp;&nbsp;
Jób így folytatta beszédét: „A saját szememmel szövetségre léptem, hogy soha kívánsággal lányra nem nézek. Különben odafönn mit kapnék Istentõl, milyen örökséget a Mindenhatótól? Nem a gonoszokra vár-e a romlás, nem a gonosztevõ sorsa a pusztulás? Hát nem tartja szemmel mind az útjaimat, és nem számlálja meg minden lépésemet? Hogyha hazudozva szédelegtem, ha becsapni sietve vitt a lábam, akkor ám mérjen meg az igazság mérlegén, és meglátja az Isten ártatlanságomat. Hogyha lépéseim letértek az útról, és ha szívem netán szememet követte, vagy ha kezemhez mákszemnyi folt tapadt, akkor más egye meg, amit én vetettem, és ami nekem nõ, azt mind ki kell tépni.
<br/>&nbsp;&nbsp;&nbsp;&nbsp;
Ha semmibe vettem szolgámnak jogait, és a szolgálómét, mikor pörlekedtünk, mit tehetnék, hogyha fölkelne az Isten; ha vizsgálatra fogna, vajon mit felelnék? Nem az én Teremtõm alkotta-e õket, nem ugyanaz formált az anyánk méhében?
<br/>&nbsp;&nbsp;&nbsp;&nbsp;
Ha megtagadtam a szegény kívánságát, hagytam, hogy az özvegy szeme elepedjen, vagy ha a falatom egymagam ettem meg, és az árvának részt belõle nem adtam – ifjúságom óta atyám volt az Isten, anyámnak méhétõl Õ vezérelt! –, hogyha szerencsétlent láttam ruhátlanul, olyan szegényt, kinek nincsen takarója, kinek a csípõje ne mondana hálát, mivel bárányaim gyapja melegíti, vagy ha ártatlanra emeltem a kezem, mikor a kapunál segítségre leltem, akkor nyakszirtemtõl váljék el a vállam, és a forgójából karom szaladjon ki! Mert rám szakadna Istennek haragja, és fensége elõtt nem tudnék megállni.
<br/>&nbsp;&nbsp;&nbsp;&nbsp;
Bár volna itt valaki, s hallgatna meg Isten! Itt az irattekercs, mit ellenfelem írt. Az igazság az, hogy a vállamra venném, s mint koronát a fejemre tenném. Megmondanám neki lépteimnek számát, s mint egy fejedelem sietnék elébe.
</b>
<p><span class="redsmall">VÁLASZOS ÉNEK</span>
<div align="right" class="red">Jób 31, 3; Péld 15, 3; Jób 31, 4</div>
<br/><b><span class="red">V.</span>
Nem a gonoszokra vár-e a romlás, nem a gonosztevõ sorsa a pusztulás? <span class="red">*</span>
Az Úrnak mindenütt ott van a szeme, a rosszak és a jók fölött egyaránt õrködik.</b>
<br/><b><span class="red">F.</span>
Hát nem tartja szemmel mind az útjaimat, és nem számlálja meg minden lépésemet? <span class="red">*</span>
Az Úrnak mindenütt ott van a szeme, a rosszak és a jók fölött egyaránt õrködik.</b>
<!--{END:OCR9UTc_CIT1}-->

<!--{BEGIN:OCR9UTc_CIT2}-->
<p>
<b>Szent Dorotheus apát Tanításaiból</b>
<div align="center" class="red">(Doct. 13, de accusatione sui ipsius, 2-3: PG 88, 1699)</div>
<p>
<div align="center" class="redit">A hamis lelki békérõl</div>
<b>
<p>&nbsp;&nbsp;&nbsp;&nbsp;
Aki önmagában keresi a hibát, bármilyen kellemetlenség, kár, gyalázat, megvetés vagy bármi más hasonló megpróbáltatás éri, mindent derûs lelkülettel vesz tudomásul, mint aki mindezekre nagyon is rászolgált, így azután semmi sem tudja felháborítani. Van-e ennél békésebb ember a világon?
<br/>&nbsp;&nbsp;&nbsp;&nbsp;
De talán azt a nehézséget vethetné ellenem valaki, hogy: „Ha megsért az embertársam, de én magamat átvizsgálva, semmiféle okot sem találok bensõmben erre, akkor miért kellene mégis magamat tartani hibásnak?”
<br/>&nbsp;&nbsp;&nbsp;&nbsp;
Mindenesetre az az igazság, hogy ha valaki isteni félelemmel õszinte lelkiismeretvizsgálatot tart, sohasem találja magát teljesen feddhetetlennek; csakhamar világossá lesz elõtte, hogy cselekedetével, szavával vagy rossz példaadásával õ maga adott alkalmat az ilyesmire. Ha pedig lelkiismeretvizsgálata folyamán úgy találja, hogy semmi ilyenféle botránkoztatásban nem vétkes, akkor szinte biztos, hogy már régebben éppen õ bántotta meg ezt az embertársát ilyen vagy más hasonló módon, vagy pedig valamelyik más embertársát sértette meg így. Az ilyenekért azután méltán éri most õt is a megbántás, vagy éppen a régebben elkövetett sok vétke miatt bûnhõdik.
<br/>&nbsp;&nbsp;&nbsp;&nbsp;
Egy más valaki így okoskodik: „Vajon miért tartsam hibásnak magamat, amikor én nyugodt békében voltam, de rám rontott az embertársam, és vérig sértett engem, olyan gyalázó és becsmérlõ szavakkal, amelyeket senki sem volna képes szó nélkül eltûrni, ezért aztán az a meggyõzõdésem, hogy joggal haragszom és neheztelek az illetõre. Hiszen ha rám nem tör, és nem mond ilyeneket, és ezekkel fel nem háborít, én magamtól biztosan sohasem vétettem volna ellene.”
<br/>&nbsp;&nbsp;&nbsp;&nbsp;
Az ilyesfajta védekezés nyilvánvalóan nevetséges és teljesen alaptalan. Mert azzal, hogy valaki mondott neki néhány szót, azzal még nem ültette bele az illetõ lelkébe a harag szenvedélyét, hanem éppen ezek a szavak mutatták meg azt, hogy az illetõnek milyen szenvedélye van, amit ha akarna, el is tudna hagyni. Olyan ez az ember, mint a tiszta acélos búza, amely csak akkor mutatja a csúnya korpáját, ha megõrlik.
<br/>&nbsp;&nbsp;&nbsp;&nbsp;
Ha valaki úgy gondolja magáról, hogy békés lelki nyugalomban él, a lelke mélyén azonban mégis van szenvedély, csak azt most nem látja. Aztán beállít hozzá egyszer az egyik embertársa, és odavet neki valami sértõ szót, erre az illetõ rögtön ráárasztja a belsejében eddig lappangó szenvedélye sokkal nagyobb szennyét. Ezért ha az illetõ irgalmasságot akar nyerni, tartson bûnbánatot, tisztítsa meg lelkét, és igyekezzék lelkiekben elõrehaladni, és akkor majd belátja, hogy a jogtalan megtorlás helyett inkább hálával tartozik annak a hozzá bejött embertársának, hiszen ez szolgáltatott neki alkalmat e nagy lelki haszonra. Ezután ugyanis az elõforduló hasonló kísértések sem háborítják fel az illetõt annyira, mint eddig, sõt minél inkább elõbbre halad majd a lelki életben, annál kisebbnek érzi majd e kísértéseket. Hiszen amennyire elõrehalad az ember a lelki életben, annyival erõsebb lesz a lelke, és annál inkább képes lesz bármilyen nehézséget is elviselni.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Jób 9, 2. 14; 15, 15</div>
<br/><b><span class="red">V.</span>
Igenis, jól tudom, hogy a dolog így áll. Lehet Isten elõtt embernek igaza? <span class="red">*</span> 
Hogy tudnék én neki feleletet adni, vele perbe szállva szavakat találni?</b>
<br/><b><span class="red">F.</span>
Angyalaiban sincs, látod, bizodalma, nem tiszta az ég sem a szemében. <span class="red">*</span> 
Hogy tudnék én neki feleletet adni, vele perbe szállva szavakat találni?</b>
<!--{END:OCR9UTc_CIT2}-->

SZERDA
<!--{BEGIN:OCR9STRc_CIT1}-->
<p>
<b>Jób könyvébõl</b>
<div align="right" class="red">32, 1-6; 33, 1-22</div>
<div align="center" class="redit">Elihu az isteni titkokról beszél</div>
<b>
<p>&nbsp;&nbsp;&nbsp;&nbsp; 
A három férfi felhagyott vele, hogy Jóbnak felelgessen, mert igaz volt a saját szemében. Ekkor fölgerjedt a Rám nemzetségbõl való Barákel fiának, a buzi Élihunak a haragja. Jób ellen támadt fel haragja, mert az Isten elõtt igaznak gondolta magát. Három barátjára is mérges volt, mert nem találták el a feleletet, és így eltûrtek, hogy Istent meghazudtolja. Míg azok beszéltek, addig Elihu várt. Mert azok idõsebbek voltak, mint õ. Amikor azonban Elihu látta, hogy a három férfi nem tud többé mit válaszolni, fölgerjedt haragja.
<br/>&nbsp;&nbsp;&nbsp;&nbsp;
Ekkor hozzákezdett Barákel fia, Elihu, és így szólt: „Fiatal vagyok még, ti pedig már õszek, ezért tartózkodtam, aztán szégyelltem is tudtotokra adni, mi a véleményem. Tehát, Jób, figyelj most minden egyes szómra, minden beszédemet jegyezd meg magadnak! Lám, szólásra nyitottam a számat, nyelvem máris forog a szám üregében. Bölcs mondásokat súg majd a szívem, ajkam a színtiszta igazat beszéli. Istennek éltetõ lelke teremtett meg, a Magasságbeli lehelete éltet. Hogyha képes vagy rá, adj nekem választ, adj magyarázatot, és szállj velem szembe! Olyan vagyok, mint te, lásd, nem mint az Isten, én is csak agyagból vétettem. Tõlem nem kell félned, ne rémítsen semmi, még a kezem sem nehezedik rád.
<br/>&nbsp;&nbsp;&nbsp;&nbsp;
Valóban, te fülem hallatára mondtad, tisztán ki is vettem szavaidnak hangját: „Tiszta vagyok, és nincsen semmi bûnöm, mocsoktalan vagyok, nincsen bennem vétek. Csakhogy õ ürügyet keres ellenem, úgy tekint rám, mintha ellensége volnék. Kalodába zárta a lábamat, és szemmel tartotta minden utamat.”
<br/>&nbsp;&nbsp;&nbsp;&nbsp;
Nézd, én mondom neked, ebben nincs igazad, mert nagyobb az Isten, mint bármelyik ember. Azért hát ellene miért háborogtál, hogy minden szavadra nem ad feleletet? Mert egyszer az Isten ily módon beszél, máskor meg másképpen szól, de nem vesszük észre. Álomlátásokban, éjjeli képekben, amikor még álom borul az emberre, és akkor, amikor ágyában szendereg. Ilyenkor megnyitja az emberek fülét, felriasztja õket ijesztõ jelekkel, hogy tettétõl visszatartsa az embert, hogy az emberekbõl kiûzze a gõgöt; hogy az alvilágtól megmentse a lelkét, attól, hogy életét dárda oltsa ki.
<br/>&nbsp;&nbsp;&nbsp;&nbsp;
Fekvõhelyén fájdalom figyelmezteti, szüntelen háborgás van a tagjaiban. A kenyértõl undorral fordul el élete, kedvenc ételétõl undorodik lelke. A húsa elalszik, már nem is látható; nem látható egyéb, mint csupasz csontváza. Máris közeledik lelke a sírjához, élete a helyhez, hol a holtak laknak.”
</b>
<p><span class="redsmall">VÁLASZOS ÉNEK</span>
<div align="right" class="red">Róm 11, 33-34</div>
<br/><b><span class="red">V.</span>
Mekkora a mélysége az Isten gazdagságának, bölcsességének és tudásának! <span class="red">*</span> 
Mily kifürkészhetetlenek szándékai, mily megfoghatatlanok útjai!</b>
<br/><b><span class="red">F.</span>
Vajon ki látta az Úr gondolatait, s tanácsot ki adott neki? <span class="red">*</span> 
Mily kifürkészhetetlenek szándékai, mily megfoghatatlanok útjai!</b>
<!--{END:OCR9STRc_CIT1}-->
<!--{BEGIN:OCR9STRc_CIT2}-->
<p>
<b>Nagy Szent Gergely pápa Jób könyvéhez írt „Erkölcsi magyarázatok” címû müvébõl</b>
<div align="center" class="red">(Lib. 23, 23-24: PL 76, 265-266)</div>
<p>
<div align="center" class="redit">Az igazság hirdetõje ne legyen beképzelt!</div>
<b>
<p>&nbsp;&nbsp;&nbsp;&nbsp;
Jób, figyelj most minden egyes szómra, minden beszédemet jegyezd meg magadnak! (Jób 33, 1). A beképzeltek hirdetik így az igét: nem képesek azt alázatosan elõadni. Képtelenek a helyes ismeretet megfelelõen közölni. Már maga a hanghordozásuk is elárulja, hogy magyarázat közben magukat valamilyen magasban lebegõ trónuson képzelik, tanítványaikat pedig messze alattuk, lenn, valahol a mélységben látják. Nem azért beszélnek hallgatóikhoz, hogy segítségükre legyenek, hiszen még a felsõbbrendûségüket is éppen csak hogy kegyesek kimutatni.
<br/>&nbsp;&nbsp;&nbsp;&nbsp;
Prófétája által találóan mondja nekik az Úr: Durván és kegyetlenül hatalmaskodtatok fölöttük (Ez 34, 4). Durván és kegyetlenül azok parancsolnak, akik nem nyugodt okfejtéssel akarják a jó útra vezetni alattvalóikat, hanem szigorral, zsarnokoskodva szeretnék õket megtörni.
<br/>&nbsp;&nbsp;&nbsp;&nbsp;
Ezzel szemben az igazi igehirdetõ ennek az elbizakodottságnak még a gondolatától is annál jobban óvakodjék, minél hevesebben támadja beszédeinek a nyilaival a sátánt, aki az elbizakodottság nagymestere. Mindenesetre óvakodjék attól is, nehogy jobban sikerüljön szentbeszédeiben a sátánt bemutatnia, mint a hallgatók szívébõl kiûznie. Azon legyen, hogy az alázatosságot, az összes erény anyját és tanítómesterét ismertesse beszédeiben, és be is mutassa saját életpéldájával, hogy azt az igazság tanítványai elõtt inkább saját életével, mint szavaival tanítsa.
<br/>&nbsp;&nbsp;&nbsp;&nbsp;
Ezért van az, hogy Pál apostol is a tesszaloniki hívekhez írva szinte megfeledkezik apostoli küldetésének magasztosságáról: Szelíden viselkedtünk körötökben(1 Tessz 2, 7). Ezért mondja Péter apostol is: Legyetek mindig készen rá, hogy mindenkinek megfeleljetek, aki csak kérdezi, mi az alapja reményeteknek, majd hozzáteszi, hogy az okos magyarázatban hogyan kell ügyelni a közlés helyes módjára is: De ezt szelíden, tiszteletet tanúsítva és jó lelkiismerettel tegyétek! (1 Pét 3, 15-16).
<br/>&nbsp;&nbsp;&nbsp;&nbsp;
Pál apostol is ugyanígy ír tanítványának: Erre buzdíts és figyelmeztess teljes határozottsággal (Tit 2, 15), de ezzel nem a kíméletlen hatalmaskodást, hanem azt a tekintélyt sürgeti, amelyet a helyes életmódunk támaszt alá. Mert azt tanítják igazán teljes határozottsággal az emberek, amit már maguk megélnek, mielõtt azt tanítanák. Az igehirdetõ szavahihetõségét bizony megingatja az, ha vádoló lelkiismerete bénítja a nyelvét. Pál tehát tanítványánál nem az elbizakodott beszédmódot, hanem a jó cselekedetekbõl fakadó önbizalmat sürgeti. Idevág, amit Urunkról olvasunk: Úgy tanított, mint akinek hatalom van a birtokában, s nem mint az írástudók és farizeusok (Mt 7, 29). Õ egymaga volt ugyanis az, aki valóban páratlanul és kiemelkedõ módon tudott a legnemesebb értelemben vett hatalommal beszélni. Benne ugyanis nem volt gyengeség, õ bûnt nem követett el. Istensége hatalmából birtokolta azt, amiben ártatlan emberi természete által minket is részesített.
</b>
<p><span class="redsmall">VÁLASZOS ÉNEK</span>
<div align="right" class="red">1 Pét 5, 5; Mt 11, 29</div>
<br/><b><span class="red">V.</span>
Egymás iránt mindannyian viseltessetek alázattal, <span class="red">*</span> 
Mert az Isten a kevélyeknek ellenáll, az alázatosaknak azonban kegyelmet ad.</b>
<br/><b><span class="red">F.</span>
Tanuljatok tõlem, mert szelíd vagyok és alázatos szívû, s megtaláljátok lelketek nyugalmát. <span class="red">*</span> 
Mert az Isten a kevélyeknek ellenáll, az alázatosaknak azonban kegyelmet ad.</b>
<!--{END:OCR9STRc_CIT2}-->

CSÜTÖRTÖK
<!--{BEGIN:OCR9STVc_CIT1}-->
<p>
<b>Jób könyvébõl</b>
<div align="right" class="red">38, 1-30</div>
<div align="center" class="redit">Isten megszégyeníti Jóbot</div>
<b>
<p>&nbsp;&nbsp;&nbsp;&nbsp; 
Az Úr felelt Jóbnak a viharból, és így szólt: „Világra szóló tervemet ki homályosítja el oly szavakkal, amelyekbõl hiányzik a tudás? Nosza, övezd fel, mint a hõs, a derekadat! Kérdezni szeretnélek, világosíts fel!
<br/>&nbsp;&nbsp;&nbsp;&nbsp;
Mikor a földet alkottam, hol voltál? Mondd csak meg, ha egyszer oly nagy a bölcsességed! Ki határozta meg méretét? Hisz tudod! És ki feszített ki rá mérõzsinórt? Mibe eresztették sarokpilléreit, és a szegletkövét ki illesztette be, amikor ujjongtak a hajnalcsillagok, s amikor lelkendeztek az Isten fiai? Ki zárta el kettõs kapuval a tengert, amikor felszökellt az anyaölbõl, s ruhául megalkottam neki a felhõket, és bepólyáztam a felhõk homályába, amikor meghúztam a határvonalat számára, és gátat építettem, meg kettõs kapukat? Mondtam neki: „Eddig jöhetsz, de tovább nem! Ezen a helyen törjön meg hullámaid gõgje!”
<br/>&nbsp;&nbsp;&nbsp;&nbsp;
Adtál életedben parancsot reggelnek? Jelölted már ki hajnalpírnak helyét, hogy zárja le szegélyként a földnek a szélét, s a gonosztevõket kergesse el róla? Olyan lesz, mint az agyag a pecsét alatt, s úgy elszínezõdik, mint egy ruhadarab. A gonosztevõktõl megtagadják fényét, a már fölemelt kar két darabra törik. El tudnál jutni a tenger forrásához, sétáltál-e már a tenger fenekén? Mutatták már neked a halál kapuit, s láttad-e már az alvilág kapusát? Fel tudod fogni a föld egész terjedelmét, valld csak meg õszintén, érted-e teljesen? Melyik út visz oda, ahol a fény lakik, és a sötétségnek hol a lakóhelye, hogy elkísérhetnéd õket otthonukba, s hazavezethetnéd õket a házukba? Ezt te jól tudod mind, hisz akkor születtél, s nagy a te életed napjainak száma!
<br/>&nbsp;&nbsp;&nbsp;&nbsp;
Voltál-e a hóval töltött tárolóknál, láttad-e valaha a jégesõ pajtáit, miket fenntartottam szükség idejére, a harc és háború napjaira? Melyik út visz oda, hol a fény osztódik, amikor szikrákat bocsát le a földre? Ki hasított nyílást a záporesõnek, és ki nyitott utat a viharfelhõnek, hogy oda is essék, ahol ember nincsen, s a pusztaságra, ahol nem lakik ember, hogy így jóllakhasson vadon és sivatag, és a pusztaságban zöld növényt fakasszon? Vajon van-e az esõnek apja, és a harmatcseppet ki hozhatja létre? Kinek az ölébõl keletkezik a jég? Hát az ég zúzmaráját ki hozta világra? A víz kõkeményre sûrûsödik össze, és összehúzodik a tenger felszíne.”
</b>
<p><span class="redsmall">VÁLASZOS ÉNEK</span>
<div align="right" class="red">Róm 9, 20; Jób 38, 3</div>
<br/><b><span class="red">V.</span>
Ember, ki vagy te, hogy vitába szállsz az Istennel? <span class="red">*</span> 
Vajon megkérdi-e az agyag megmunkálóját: Miért csináltál ilyennek?</b>
<br/><b><span class="red">F.</span>
Övezd föl, mint a hõs, a derekadat! Kérdezni szeretnélek, világosíts fel! <span class="red">*</span> 
Vajon megkérdi-e az agyag megmunkálóját: Miért csináltál ilyennek?</b>
<!--{END:OCR9STVc_CIT1}-->
<!--{BEGIN:OCR9STVc_CIT2}-->
<p>
<b>Nagy Szent Gergely pápa Jób könyvéhez írt „Erkölcsi magyarázatok” címû mûvébõl</b>
<div align="center" class="red">(Lib. 29, 2-4: PL 76, 478-480)</div>
<p>
<div align="center" class="redit">Az Egyház olyan, mint a felkelõ hajnal</div>
<b>
<p>&nbsp;&nbsp;&nbsp;&nbsp;
A választottak egész Egyházát méltán nevezhetjük pirkadatnak vagy hajnalnak, mert a pirkadat és a hajnal átmenet a sötétségbõl a világosságba. Az Egyházat ugyanis, amikor az a hitetlenség éjszakájából a hit világossága felé halad – mint ahogy a hajnal a sötétség után a nappal világosságába megy át –, már a mennyei fényesség ragyogja körül. Ezért jól alkalmazható rá a kérdés az Énekek énekébõl: Ki az, aki úgy ragyog, mint a hajnal pírjai (Én 6, 10). A mennyei élet jutalmát keresõ Egyház azért nevezhetõ hajnalnak, mert amennyire fokozatosan elhagyja a bûnök éjszakáját, annyira be is öltözik az igazlelkûség fényébe.
<br/>&nbsp;&nbsp;&nbsp;&nbsp;
Van azonban itt még egy mélyebb értelem is, amelyre rájövünk, ha a hajnal vagy a virradat természetét jobban megfigyeljük. Mert a hajnal és a virradat jelzi ugyan, hogy az éjszaka már elmúlt, de még nem mutatja be a nappal teljes fényességét. Amíg ugyanis az egyiket tovaûzi, addig a másikat befogadja, és így még együtt hordozza magában a fényt és a sötétséget is. Hajnal vagy virradat vagyunk még mi is mindannyian, akik ebben az életben az igazság nyomdokain járunk: már valamennyire a verõfényhez illõen cselekszünk, de még a sötétség foszlányai sem tûntek el végleg belõlünk. A Szentírásban a Próféta is így szól Istenhez: Színed elõtt egy élõ sem mondható igaznak (Zsolt 142, 2). És az is meg van írva: Sok dologban vétünk mindnyájan (Jak 3, 2).
<br/>&nbsp;&nbsp;&nbsp;&nbsp;
Ennek megfelelõen, amikor Pál azt mondja: Múlóban az éjszaka, nem így folytatja: és eljött a nappal, hanem így: a nappal pedig közel (Róm 13, 12), Pál apostol ugyanis arra céloz, hogy az éjszaka elmúltával a nappal még nincs itt, csak közeledik, és így világosan tudtunkra adja, hogy kétségkívül még a verõfény elõtt, de már az éjszaka után, tehát még csak a hajnali átmenetben él.
<br/>&nbsp;&nbsp;&nbsp;&nbsp;
A választottak szent Egyháza akkor lesz majd a nappali verõfényben, amikor már nyoma sem lesz benne a bûn sötétjenek. Akkor lesz teljes a nappal, amikor a belsõ fényessége már tökéletes izzásban árad ki belõle. A hajnal tehát valamilyen átmeneti állapot; jól érzékelteti ezt a kérdés: Jelölted már ki hajnalpírnak helyét? (Jób 38, 12). Ha valaminek kijelölik a helyét, azt tulajdonképpen az egyik állapotból a másikba juttatják. De mi is a végsõ helye ennek a hajnalnak? Az istenlátás örök tökéletes fényessége. Ha majd ide eljut, akkor már semmi sem lesz benne a múlt éjszaka sötétségébõl. Erre a helyére kívánt eljutni ez a hajnal, amikor ezt énekelte a Zsoltáros: Istenre szomjas a lelkem, az élõ Istenre: mikor mehetek, hogy lássam az Isten arcát? (Zsolt 41, 3). Erre a megismert helyre kívánkozott az a hajnal akkor is, amikor Pál lelkébõl feltört a vallomás, hogy szeretne megsemmisülni és Krisztussal eggyé lenni, vagy amikor ezt írja: Számomra az élet Krisztus, a halál pedig nyereség (Fil 1, 21).
</b>
<p><span class="redsmall">VÁLASZOS ÉNEK</span>
<div align="right" class="red">Fil 1, 3. 6. 9</div>
<br/><b><span class="red">V.</span>
Valahányszor rátok gondolok, hálát adok Istenemnek. <span class="red">*</span> 
Bízom is benne, hogy aki megkezdte bennetek a jót, Jézus Krisztus napjára be is fejezi.</b>
<br/><b><span class="red">F.</span>
Könyörgök is azért, hogy szeretetetek egyre jobban gyarapodjon a helyes ismeretekben és a teljes megértésben. <span class="red">*</span> 
Bízom is benne, hogy aki megkezdte bennetek a jót, Jézus Krisztus napjára be is fejezi.</b>
<!--{END:OCR9STVc_CIT2}-->

PÉNTEK
<!--{BEGIN:OCR9PIc_CIT1}-->
<p>
<b>Jób könyvébõl</b>
<div align="right" class="red">39, 31 – 40, 9; 42, 1-6 </div>
<div align="center" class="redit">Jób megalázkodik az isteni Fölség elõtt</div>
<b>
<p>&nbsp;&nbsp;&nbsp;&nbsp; 
Az Úr így szólt Jóbhoz. „A Mindenhatóval pörlekedõ meghajol-e vajon? Aki Istent akarja bírálni, feleljen!”
<br/>&nbsp;&nbsp;&nbsp;&nbsp;
Ekkor Jób felelt az Úrnak, és így szólt: „Nézd, parányi vagyok. Mit feleljek neked? A számra teszem a kezem. Egyszer beszéltem, de többé nem teszem, vagy másodszor is, de folytatása nem lesz.”
<br/>&nbsp;&nbsp;&nbsp;&nbsp;
A viharból szólt az Úr Jóbhoz, és azt mondta: „Nosza, övezd fel, mint a hõs, a derekadat! Kérdezni szeretnélek, világosíts fel! Semmivé akarod tenni igazamat, el akarsz ítélni, hogy igazad legyen? Van-e karod olyan, mint Istennek? Tudsz-e hangoddal, mint õ, mennydörögni? Ékesítsd fel magad fönséggel s nagysággal, öltözködj csak fel fénybe, méltóságba!
<br/>&nbsp;&nbsp;&nbsp;&nbsp;
Engedd szabadjára haragod árját, nézd meg, ami csak büszke, és hajlítsd meg! Alázd meg a gõgöst egy pillantásoddal, tipord el helyükön a gonosztevõket! A föld alá rejtsd el együtt valamennyit, mélységes tömlöcben némítsd el arcukat! Akkor aztán én is elismerlek, mert saját jobb karod vívta ki gyõzelmed.”
<br/>&nbsp;&nbsp;&nbsp;&nbsp;
Jób válaszolt az Úrnak, s így szólt: „Most már tudom, hogy akármit megtehetsz, nincs gondolat, amely neked lehetetlen. Én borítottam tervedet homályba olyan szavakkal, amelyekbõl hiányzik a tudás. (Hallgass meg hát, kérlek! Beszélni szeretnék! Kérdezni akarlak, világosíts fel!) Azelõtt csak hírbõl hallottam felõled, most azonban saját szememmel láttalak. Ezért visszavonok mindent, és megbánok, porban és hamuban!”
</b>
<p><span class="redsmall">VÁLASZOS ÉNEK</span>
<div align="right" class="red">Jób 42, 5-6; 39, 35. 34</div>
<br/><b><span class="red">V.</span>
Azelõtt csak hírbõl hallottam felõled, most azonban saját szememmel láttalak. Ezért visszavonok mindent, <span class="red">*</span> 
Megbánok porban és hamuban.</b>
<br/><b><span class="red">F.</span>
Egyszer beszéltem, de többé nem teszem, vagy másodszor is, de folytatása nem lesz, és a számra teszem a kezem. <span class="red">*</span> 
Megbánok porban és hamuban.</b>
<!--{END:OCR9PIc_CIT1}-->
<!--{BEGIN:OCR9PIc_CIT2}-->
<p>
<b>Balduin canterburyi érsek értekezéseibõl</b>
<div align="center" class="red">(Tract. 6: PL 204, 466-467)</div>
<p>
<div align="center" class="redit">Az Úr megítéli a gondolatokat és a szív szándékait</div>
<b>
<p>&nbsp;&nbsp;&nbsp;&nbsp;
Az Úr ismeri szívünk gondolatait és szándékait. Õ maga kétségtelenül valamennyit ismeri, velünk azonban csak azokat ismerteti meg kegyelme által kiválogatva, amelyekrõl azt akarja, hogy mi is megítéljük azok milyenségét. Az ember lelke ugyanis nem ismeri mindazt, ami az emberben van, és a beleegyezésével történõ vagy a beleegyezése nélküli gondolatait sem ítéli az ember mindig olyanoknak, mint amilyenek azok a valóságban. Még amiket lát is lelki szemeivel, azokat sem tudja homályos látása miatt pontosan mérlegelni.
<br/>&nbsp;&nbsp;&nbsp;&nbsp;
Gyakran ugyanis saját képzeletvilága, illetve más ember vagy a kísértõ befolyására jámbor dolognak tûnik fel az ember elõtt az is, ami Isten szemében nem érdemli meg az erény jutalmát. Az igazi erényeknek ugyanis vannak hasonmásai, ugyanígy a bûnös készségeknek is, amelyek megcsalják az ember szívét, s bizonyos ámító mesterkedésekkel úgy megbénítják az értelem erejét, hogy gyakran a jó színében tûnik fel az, ami nem jó, és rossznak mutatkozik az, ami nem rossz. Ez a mi nyomorúságunk és tudatlanságunk keserves és nagyon veszélyes velejárója.
<br/>&nbsp;&nbsp;&nbsp;&nbsp;
Írva van: Némely utat az ember egyenesnek nézne, a vége mégis a pokolba visz (vö. Péld 16, 25). Hogy ezt a veszélyt elkerüljük, Szent János így figyelmeztet: Vizsgáljátok meg a lelkeket, Istentõl származnak-e (1 Jn 4, 1). De ki tudja azt bizonyítani, hogy a lelkek Istentõl származnak-e, ha Isten meg nem adja a szellemek megkülönböztetésének azt az ajándékát, hogy a szellemi gondolatokat, érzelmeket és szándékokat pontosan és igaz ítélettel meg tudja valaki vizsgálni? A józan megítélés az összes erény anyja, és szükség is van rá mind a mások életének vezetésében, mind pedig a saját életünk irányításában és megjavításában.
<br/>&nbsp;&nbsp;&nbsp;&nbsp;
A cselekvést elõkészítõ olyan gondolat a helyes, amelyet Isten parancsa irányít, és az a szándék a jámbor, amelyik közvetlenül Istenre vonatkozik, így lesz aztán életünk egész foglalata és minden egyes tettünk összessége tündöklõ, ha a szemünk is ép. Az ép szem ép is, meg szem is, mivel a helyes gondolat által azt látja, amit tennie kell, és a jó szándék által õszintén megteszi azt, amit meg kell tennie. A helyes gondolkodás kizárja a tévedést; a jó szándék pedig nem fér meg a hamissággal. A józan megítélés tehát nem más, mint a helyes gondolkodásnak és a jó szándéknak egyesülése.
<br/>&nbsp;&nbsp;&nbsp;&nbsp;
Tehát mindent e józan megítélés fényében kell tennünk, hiszen Istenben és Isten elõtt cselekszünk mindent.
</b>
<p><span class="redsmall">VÁLASZOS ÉNEK</span>
<div align="right" class="red">Mik 6, 8; Zsolt 36, 3</div>
<br/><b><span class="red">V.</span>
Megmondom neked, ó, ember, mi a jó, és mit kíván tõled az Úr: <span class="red">*</span> 
Váltsd tettekre az igazságot, szeresd hûségesen, és járj alázatosan a te Isteneddel.</b>
<br/><b><span class="red">F.</span>
Bizakodj az Úrban, és jót cselekedj, országát lakod akkor <span class="red">*</span> 
Váltsd tettekre az igazságot, szeresd hûségesen, és járj alázatosan a te Isteneddel.</b>
<!--{END:OCR9PIc_CIT2}-->

SZOMBAT
<!--{BEGIN:OCR9SOc_CIT1}-->
<p>
<b>Jób könyvébõl</b>
<div align="right" class="red">42, 7-16</div>
<div align="center" class="redit">Isten Jóbnak ad igazat ellenfeleivel szemben</div>
<b>
<p>&nbsp;&nbsp;&nbsp;&nbsp; 
Miután az Úr e szavakat intézte Jóbhoz, így szólt a temáni Elifázhoz: „Fölgerjedt haragom ellened és két barátod ellen, mert nem az igazságot mondtátok rólam, mint Jób, az én szolgám. Ezért most vegyetek magatokhoz hét bikát és hét kost, menjetek el szolgámhoz, Jóbhoz, és mutassatok be magatokért égõáldozatot. Jób, az én szolgám imádkozzék értetek! Mert tekintettel akarok rá lenni, s nem akarlak benneteket megszégyeníteni, amiért nem az igazságot mondtátok rólam, mint Jób, az én szolgám.” A temáni Elifáz, a suachi Bildád és a naamai Cofár akkor elment, és úgy járt el, ahogy az Úr mondta neki. Az Úr tekintettel volt Jóbra.
<br/>&nbsp;&nbsp;&nbsp;&nbsp;
Az Úr jobbrafordította Jób sorsát, mivel imádkozott barátaiért, és amije csak volt Jóbnak, azt megkétszerezte. Minden fivére, nõvére és ismerõse elment hozzá. Együtt ültek vele házában, kifejezték részvétüket, és vigasztalták azok miatt, amelyekkel az Úr sújtotta. Mindegyik adott neki egy kesitát és egy aranygyûrût.
<br/>&nbsp;&nbsp;&nbsp;&nbsp;
Jób életének következõ szakaszát az Úr jobban megáldotta, mint a korábbit. Tizennégyezer juha, hatezer tevéje, ezer iga marhája és ezer szamara volt. Volt hét fia és három lánya is. Az elsõt Galambnak, a másodikat Fahéjvirágnak, a harmadikat Szelencének nevezte. Az egész országban nem lehetett Jób lányainál szebb nõket találni. Az apjuk örökrészt adott nekik fiútestvéreik között.
<br/>&nbsp;&nbsp;&nbsp;&nbsp;
Ezután Jób még száznegyven évig élt, és látta fiait és unokáit negyedíziglen. Jób öregen és az élettel betelve halt meg.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Jób 42, 7. 8</div>
<br/><b><span class="red">V.</span>
Az Úr így szólt Elifázhoz: Te és két barátod nem az igazságot mondtátok rólam, mint Jób, az én szolgám. <span class="red">*</span> 
Õ majd imádkozik értetek.</b>
<br/><b><span class="red">F.</span>
Tekintettel leszek rá, hogy meg ne szégyenítselek benneteket. <span class="red">*</span> 
Õ majd imádkozik értetek.</b>
<!--{END:OCR9SOc_CIT1}-->
<!--{BEGIN:OCR9SOc_CIT2}-->
<p>
<b>Aquinói Szent Tamás áldozópapnak a János evangéliumhoz fûzött magyarázatából</b>
<div align="center" class="red">(Cap. 14, lect. 2)</div>
<p>
<div align="center" class="redit">Az igazi életre elvezetõ út</div>
<b>
<p>&nbsp;&nbsp;&nbsp;&nbsp;
Az út: maga Krisztus. Ezért mondja: Én vagyok az út (Jn 14, 6). Csakugyan így van, mert általa van biztonságos utunk az Atyához (Ef 3, 12).
<br/>&nbsp;&nbsp;&nbsp;&nbsp;
Ez az út azonban nem választható el magától az úticéltól. Ezért nemcsak azt mondja, hogy Õ az út, hanem ezt is hozzáteszi: az igazság és az élet. Õ tehát út is és úticélunk is. Utunk embersége szerint, úticélunk istensége szerint. Ezért tehát mint ember mondja: Én vagyok az út; és mint Isten hozzáteszi: az igazság és az élet. E kettõs kifejezés szépen jelöli azt a célt, amely felé haladunk.
<br/>&nbsp;&nbsp;&nbsp;&nbsp;
A végsõ cél ugyanis az ember két alapvetõ vágyának a beteljesülése. Egyik: hogy ismerje a teljes igazságot. Ez a vágy csak az emberre jellemzõ. A másik vágy közös minden élõlénnyel: hogy saját élete valamiképpen folytatódjék. Mármost Krisztus valóban az igazság felé vezetõ út: hiszen Õ maga az igazság. Mutasd meg nekem utadat, Uram, hogy igazságod szerint járjak (Zsolt 85, 11). Krisztus az élethez vezetõ út is, hiszen Õ maga az élet: Az élet útját mutatod nekem (Zsolt 15, 11).
<br/>&nbsp;&nbsp;&nbsp;&nbsp;
Krisztus tehát életünk végsõ céljául az igazságot és életet jelölte meg, és mindkettõ õ maga, mint elõbb olvastuk. Elõször, hogy õ maga az élet – írva van –, mert benne volt az élet; azután pedig, hogy Õ az igazság: az élet volt az emberek világossága (Jn 1, 4). Világosság ugyanannyi, mint igazság.
<br/>&nbsp;&nbsp;&nbsp;&nbsp;
Ha mármost azt kérdezed, merre haladj, kövesd Krisztust, az utat: Ez a helyes út, ezen járjatok! (Iz 30, 31). Szent Ágoston azt mondja: Haladj az ember által, és eljutsz az Istenhez. Még mindig sokkal jobb a helyes úton sántikálva járni, mint nagy léptekkel nem az úton menni. Mert aki az úton sántikál, ha lassan is halad, mégis a cél felé közeledik; aki viszont nem az úton jár, minél gyorsabban halad, annál inkább eltávolodik a céltól.
<br/>&nbsp;&nbsp;&nbsp;&nbsp;
Ha pedig azt kérdezed, hova menj, ragaszkodj Krisztushoz, mert õ az igazság, aki felé haladunk: Számat az igazság mozgatja (Péld 8, 7). Ha pedig azt kérdezed, hol maradj ott állandóan, megint ragaszkodj Krisztushoz, mert Õ az élet, hiszen aki engem megtalál, az életet talál, és elnyeri az Úr tetszését. (Péld 8, 35).
<br/>&nbsp;&nbsp;&nbsp;&nbsp;
Krisztussal maradj, akkor bizonyos lehetsz, hogy el nem tévedsz, mert Õ az út. Akik vele vannak, nem kóborolnak tévutakon, hanem a helyes úton haladnak. De nem is tévedhetnek el, mert Krisztus az igazság, és õ tanít meg minden igazságra: Arra születtem, s azért jöttem a világba, hogy tanúságot tegyek az igazságról (Jn 18, 37). S ugyanúgy semmi le nem törheti õket, mert Krisztus az élet. Életet adó élet, amint õ maga mondja: Én azért jöttem, hogy életük legyen, és bõségesebb legyen (Jn 10, 10).
</b>
<p><span class="redsmall">VÁLASZOS ÉNEK</span>
<div align="right" class="red">Jób 42, 10. 11. 12; 1 Kor 10, 13</div>
<br/><b><span class="red">V.</span>
Amije csak volt Jóbnak, azt megkétszerezte az Úr, testvérei pedig vigasztalták õt. <span class="red">*</span> 
Jób életének következõ szakaszát az Úr jobban megáldotta, mint a korábbit.</b>
<br/><b><span class="red">F.</span>
Hûséges az Isten, erõtökön felül nem hagy megkísérteni, hanem a kísértéssel együtt a szabadulás lehetõségét is megadja. <span class="red">*</span> 
Jób életének következõ szakaszát az Úr jobban megáldotta, mint a korábbit.</b>
<!--{END:OCR9SOc_CIT2}-->
</body>
</html>
