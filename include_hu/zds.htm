<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Vidéky">
	<link rel="stylesheet" type="text/css" href="../breviar.css">
	<title>PÜNKÖSDVASÁRNAP</title>
</head>
<body>

<center><b>PÜNKÖSDVASÁRNAP</b>
<p><font color="#FF0000">Fõünnep</font>
<p>I. ESTI DICSÉRET</center>
<p><font color="#FF0000"><font size=-1>HIMNUSZ</font></font>
<br><!--{BEGIN:ZDS_vHYMNUS}--><!--{BEGIN:ZDS_1HYMNUS}-->
<b>
<p>Teremtõ Lélek, szállj reánk, <br>ragyogd be lelkünk, tiszta láng, 
<br>ki alkotsz, éltetsz szíveket, 
<br>hozd nékik bõ kegyelmedet!
<p>Kit úgy hívunk: Vigasztaló, 
<br>kit ad nekünk az Alkotó, 
<br>te élõ forrás, égi láng, 
<br>szent kenet, égbõl szállj le ránk!
<p>Te, hét ajándék kútfeje, 
<br>Atyánk kegyelmes jobb keze, 
<br>az Úr erõs ígérete, 
<br>sugalmas ajkak ihlete.
<p>Gyújtsd meg szemünknek fényedet, 
<br>és szállj szívünkbe, Szeretet! 
<br>Ha testünk gyarló, s lankadunk, 
<br>légy mindig éber gyámolunk!
<p>Ûzd messze tõlünk ellenünk, 
<br>szent békességed add nekünk; 
<br>te járj, vezér, utunk elõtt, <br>veszélytõl védjen szent erõd!
<p>Add, ismerjük meg az Atyát 
<br>teáltalad, és egy Fiát: 
<br>és kettejüknek Lelke, te, 
<br>örökre légy lelkünk hite! Ámen.
</b>
<!--{END:ZDS_1HYMNUS}--><!--{END:ZDS_vHYMNUS}-->
<font size=-1></font>
<p><font color="#FF0000"><font size=-1>ZSOLTÁROZÁS</font></font>
<br><b><font color="#FF0000">Ant. 1</font>&nbsp;<!--{BEGIN:ZDS_1ANT1}-->Amikor elérkezett Pünkösd napja, az emeleti teremben mindnyájan együtt voltak, alleluja.<!--{END:ZDS_1ANT1}-->
<font color="#FF0000">Zsolt 112</font></b>
<br><b><font color="#FF0000">Ant. 2</font>&nbsp;<!--{BEGIN:ZDS_1ANT2}-->Lángnyelvek lobbantak az apostolok felett, és mindegyikükre leereszkedett a Szentlélek, alleluja.<!--{END:ZDS_1ANT2}-->
<font color="#FF0000">Zsolt 146, 1–11</font></b>
<br><b><font color="#FF0000">Ant. 3</font>&nbsp;<!--{BEGIN:ZDS_1ANT3}-->A Szentlélek, aki az Atyától származik, majd megdicsõít engem, alleluja.<!--{END:ZDS_1ANT3}-->
<font color="#FF0000">Kantikum Jel 15, 3–4</font></b>
<br><font color="#FF0000"><font size=-1>RÖVID OLVASMÁNY</font></font>
<br><!--{BEGIN:ZDS_1CIT}-->
<div align=right><font color="#FF0000">Róm 8, 11</font></div>
<p><b> Ha bennetek lakik Isten Lelke, aki feltámasztotta Jézust a halálból, õ, aki Krisztus Jézust feltámasztotta a halottak közül, halandó testeteket is életre kelti bennetek lakó Lelke által.</b>
<br><!--{END:ZDS_1CIT}-->
<br><font color="#FF0000"><font size=-1>RÖVID VÁLASZOS ÉNEK</font></font>
<br><!--{BEGIN:ZDS_1RESP}-->
<br><b><font color="#FF0000">V.</font> A vigasztaló Szentlélek, <font color="#FF0000">*</font>
Alleluja, alleluja. A vigasztaló.</b>
<br><b><font color="#FF0000">F. </font>Megtanít benneteket mindenre. <font color="#FF0000">*</font>
Alleluja, alleluja. Dicsõség az Atyának. A vigasztaló.</b>
<br><!--{END:ZDS_1RESP}-->
<br><b><font color="#FF0000">Magnificat-ant.</font>&nbsp;<!--{BEGIN:ZDS_1MAGNIFIKAT}-->Jöjj, Szentlélek Úristen, töltsd el híveid szívét, és szereteted tüzet gyújtsd lángra bennünk, te, aki a nyelvükben különbözõ nemzeteket mind a hit egységébe gyûjtöd, alleluja.<!--{END:ZDS_1MAGNIFIKAT}--></b>
<p><font color="#FF0000"><font size=-1>FOHÁSZOK</font></font>
<br><!--{BEGIN:ZDS_1PROSBY}-->
<br><b>Hangos dicsérettel ünnepeljük Istent, aki a szent ötvennap elteltével elküldte az apostolokra a Szentlelket a mennybõl. Örömteli és áhítatos lélekkel kérjük:</b>
<br><i>&nbsp;&nbsp;&nbsp;&nbsp; Küldd el Szentlelkedet, és újítsd meg a világot!</i>
<p><b>Kezdetben te alkottad az eget és a földet, s az idõk teljességében mindent megújítottál Krisztusban,</b>
<br><b><font color="#FF0000">—</font> állandóan újítsd meg Szentlelked által a föld színét, hogy mindnyájan eljussunk az üdvösségre!</b>
<br><b>Te Ádám arcába lehelted az élet leheletét,</b>
<br><b><font color="#FF0000">—</font> küldd el Szentlelkedet az Egyházba, hogy a Szentlélek éltesse, megújítsa, és általa életet adjon a világnak!</b>
<br><b>Világosíts meg minden embert Szentlelked fényével, és ûzd el a sötét felhõket korunk egérõl,</b>
<br><b><font color="#FF0000">—</font> hogy a gyûlölet helyébe szeretet, a fájdalom helyébe öröm, a háború helyébe az óhajtott béke lépjen!</b>
<br><b>Öntözd az emberi nemet Szentlelked élõ vizével, amely Krisztus oldalából fakadt,</b>
<br><b><font color="#FF0000">—</font> hogy földünk ne a gonoszság töviseit teremje!</b>
<br><b>Szentlelked által az életre és a dicsõségre vezeted az embereket,</b>
<br><b><font color="#FF0000">—</font> add, hogy a mennyei hazában általa élvezzék a megholtak a szeretet boldogságát.</b>
<br><!--{END:ZDS_1PROSBY}-->
<br><b>Mi Atyánk . . .</b>
<p><font color="#FF0000"><font size=-1>Könyörgés</font></font>
<br><!--{BEGIN:ZDS_1MODLITBA}-->
<br><b>Mindenható, örök Isten, rendelésed szerint ötven napon át ünnepeltük Húsvét szent titkát. Add, hogy a világon szétszóródott sokféle nemzet mennyei segítségeddel közös nyelvre találjon, és neved megvallásában egyesüljön. 
<!--{ZAKONCENIE:SKRZE}--></b>
<!--{END:ZDS_1MODLITBA}-->
<center>IMÁDSÁGRA HÍVÁS</center>
<p><b><font color="#FF0000">Ant.</font> <!--{BEGIN:ZDS_iANT1}-->Alleluja, az Úrnak Lelke betölti a földkerekséget: jöjjetek, imádjuk, alleluja.<!--{END:ZDS_iANT1}--></b>
<br><font size=-1><font color="#FF0000">Az Imádságra hívás zsoltára, mint az Általános részben.</font></font>
<center><p>REGGELI DICSÉRET</center>
<p><font color="#FF0000"><font size=-1>HIMNUSZ</font></font>
<br><!--{BEGIN:ZDS_rHYMNUS}-->
<b>
<p>Meghozta boldog örömünk 
<br>a forgó esztendõ megint: 
<br>a Lélek, a Vigasztaló 
<br>megszállt az egybegyûlteken.
<p>Tündöklõ fényességû láng 
<br>tüzes nyelvekké alakult: 
<br>igéik hogy lobogjanak, 
<br>s szeretettõl lángoljanak.
<p>Beszélnek minden nyelveket; 
<br>megretten a pogány tömeg, 
<br>azt vélik: musttól részegek, 
<br>kiket Szentlélek ihletett.
<p>Történt e titkos adomány a 
<br>szent Húsvét-idõ után, 
<br>hogy ülték õs törvény szerint 
<br>a bûnbánatnak napjait.
<p>Meghajtott fõvel esdenek, 
<br>jóságos Isten, híveid: 
<br>áraszd ránk égbõl gazdagon 
<br>a Lélek áldott kincseit.
<p>Ki megszentelted már szívünk, 
<br>s megadtad kegyelmed nekünk: <br>bocsássad meg most bûneink, 
<br>s tedd békéssé esztendeink.
<p>Add, ismerjük meg az Atyát 
<br>teáltalad, és egy Fiát: 
<br>és kettejüknek Lelke, te 
<br>örökre légy lelkünk hite! Ámen.
</b>
<!--{END:ZDS_rHYMNUS}-->
<br><b><font color="#FF0000">Ant. 1</font>&nbsp;<!--{BEGIN:ZDS_rANT1}-->Ó, milyen jó és milyen édes, hogy a te Lelked bennünk van, Urunk, alleluja.<!--{END:ZDS_rANT1}--></b>
<br><font size=-1><font color="#FF0000">Zsoltárok és kantikum az I. hét vasárnapjáról.</font></font>
<br><b><font color="#FF0000">Ant. 2</font>&nbsp;<!--{BEGIN:ZDS_rANT2}-->Ti, források és minden, ami mozog a vízben, zengjetek hálaéneket Istennek, alleluja.<!--{END:ZDS_rANT2}--></b>
<br><b><font color="#FF0000">Ant. 3&nbsp;</font><!--{BEGIN:ZDS_rANT3}-->Az apostolok különbözõ nyelveken hirdették Isten nagy tetteit, alleluja.<!--{END:ZDS_rANT3}--></b>
<p><font color="#FF0000"><font size=-1>RÖVID OLVASMÁNY</font></font>
<br><!--{BEGIN:ZDS_rCIT}-->
<div align=right><font color="#FF0000">ApCsel 5, 30-32</font></div>
<b>Atyáink Istene Jézust, akit keresztfára feszítve megöltetek, feltámasztotta. Isten jobbja fejedelemmé és Megváltóvá emelte, hogy megtérítse Izraelt, és megbocsássa bûneit. Mi ezeknek a dolgoknak tanúi vagyunk a Szentlélekkel egyetemben, akit az Isten megadott azoknak, akik engedelmeskednek neki.</b>
<br><!--{END:ZDS_rCIT}-->
<br><font color="#FF0000"><font size=-1>RÖVID VÁLASZOS ÉNEK</font></font>
<br><!--{BEGIN:ZDS_rRESP}-->
<br><b><font color="#FF0000">V. </font>Mindannyiukat eltöltötte a Szentlélek, <font color="#FF0000">*</font>
Alleluja, alleluja. Mindannyiukat.</b>
<br><b><font color="#FF0000">F.</font> És beszélni kezdtek. <font color="#FF0000">*</font>
Alleluja, alleluja. Dicsõség az Atyának. Mindannyiukat.</b>
<br><!--{END:ZDS_rRESP}-->
<br><b><font color="#FF0000">Benedictus-ant.</font>&nbsp;<!--{BEGIN:ZDS_rBENEDIKTUS}-->Vegyétek a Szentlelket! Akinek megbocsátjátok bûneit, az bocsánatot nyer, alleluja.<!--{END:ZDS_rBENEDIKTUS}--></b>
<p><font color="#FF0000"><font size=-1>FOHÁSZOK</font></font>
<br><!--{BEGIN:ZDS_rPROSBY}-->
<br><b>Erõs reménységgel kérjük Krisztus Urunkat, aki a Szentlélek által gyûjtötte egybe Egyházát, és így imádkozzunk:</b>
<br><i>&nbsp;&nbsp;&nbsp;&nbsp; Újítsd meg, Urunk, a föld színét!</i>
<p><b>Urunk, Jézus Krisztus, aki a kereszten felmagasztalva, megnyitott oldaladból az élõ vizek forrását fakasztottad,</b>
<br><b><font color="#FF0000">—</font> küldd el hozzánk éltetõ Lelkedet!</b>
<br><b>Akit megdicsõített az Isten jobbja, és aki az Atya ajándékát adtad tanítványaidnak,</b>
<br><b><font color="#FF0000">—</font> küldd el a Szentlelket, hogy újjáteremtse a világot!</b>
<br><b>Te apostolaidnak bûnbocsátó hatalmat adtál Szentlelkeddel,</b>
<br><b><font color="#FF0000">—</font> rontsd le a bûn hatalmát a világban!</b>
<br><b>Te, aki megígérted a Szentlelket, hogy tanítson bennünket, és eszünkbe juttasson mindent, amit mondtál,</b>
<br><b><font color="#FF0000">—</font> küldd el Szentlelkedet, hogy eligazítson hitünkben!</b>
<br><b>Te megígérted az igazság Lelkét, aki majd tanúságot tesz rólad,</b>
<br><b><font color="#FF0000">—</font> küldd el Szentlelkedet, hogy hûséges tanúiddá tegyen minket!</b>
<br><!--{END:ZDS_rPROSBY}-->
<p><font color="#FF0000"><font size=-1>Könyörgés </font></font>
<br><!--{BEGIN:ZDS_MODLITBA}-->
<br><b>Istenünk, te a mai szentséges ünnepen Egyházadat és általa a világ minden népét és nemzetét megszentelted. Áraszd ki a Szentlélek ajándékait az egész világra, és töltsd be híveid szívét isteni kegyelmeddel, amellyel egykor elindítottad az evangélium hirdetését.<!--{ZAKONCENIE:SKRZE}--></b>
<!--{END:ZDS_MODLITBA}-->
<center>II. ESTI DICSÉRET</center>
<p><b><font color="#FF0000">Ant. 1</font>&nbsp;<!--{BEGIN:ZDS_vANT1}-->Az Úrnak Lelke betölti a földkerekséget, alleluja.<!--{END:ZDS_vANT1}-->
<font color="#FF0000">Zsolt 109, 1–5. 7</font></b>
<br><b><font color="#FF0000">Ant. 2&nbsp;</font><!--{BEGIN:ZDS_vANT2}-->Erõsítsd meg, Isten, amit bennünk mûveltél,
Jeruzsálembõl, szent templomodból, alleluja.<!--{END:ZDS_vANT2}-->
<font color="#FF0000">Zsolt 113 A.</font></b>
<br><b><font color="#FF0000">Ant. 3</font>&nbsp;<!--{BEGIN:ZDS_vANT3}-->Mindannyiukat eltöltötte a Szentlélek, és beszélni kezdtek, alleluja.<!--{END:ZDS_vANT3}-->
<font color="#FF0000">Kantikum Vö. Jel 19, 1-7 </font></b>
<p><font color="#FF0000"><font size=-1>RÖVID OLVASMÁNY</font></font>
<br><!--{BEGIN:ZDS_vCIT}-->
<div align=right><font color="#FF0000">Ef 4, 3-6</font></div>
<p><b>Törekedjetek rá, hogy a béke kötelékével fenntartsátok a lelki egységet! Egy a Test, és egy a Lélek, mint ahogy hivatástok is egy reményre szól. Egy az Úr, egy a hit, egy a keresztség. Egy az Isten, mindnyájunk Atyja, aki mindennek fölötte áll, mindent áthat, és mindenben benne van.</b>
<br><!--{END:ZDS_vCIT}-->
<br><font color="#FF0000"><font size=-1>RÖVID VÁLASZOS ÉNEK</font></font>
<br><!--{BEGIN:ZDS_vRESP}-->
<br><b><font color="#FF0000">V.</font> Az Úrnak Lelke betölti a földkerekséget, <font color="#FF0000">*</font>
Alleluja, alleluja. Az Úrnak.</b>
<br><b><font color="#FF0000">F.</font> És aki egybefogja a mindenséget, tud minden szóról. <font color="#FF0000">*</font> Alleluja, alleluja. Dicsõség az Atyának. Az Úrnak.</b>
<br><!--{END:ZDS_vRESP}-->
<br><b><font color="#FF0000">Magnificat-ant.</font>&nbsp;<!--{BEGIN:ZDS_vMAGNIFIKAT}-->Ma teljessé lett a Pünkösd ünnepe, alleluja; ma megjelent a Szentlélek az apostoloknak tûzben, és karizmatikus ajándékot osztott nekik; elküldte õket az egész világra, hogy hirdessék az igét, és tanítsák: Aki hisz, és megkeresztelkedik, üdvözül, alleluja.<!--{END:ZDS_vMAGNIFIKAT}--></b>
<p><font color="#FF0000"><font size=-1>FOHÁSZOK</font></font>
<br><!--{BEGIN:ZDS_vPROSBY}-->
<br><b>Az Atyaisten Krisztus által gyûjtötte egybe Egyházát. Kérjük örvendezõ lélekkel:</b>
<br><i>&nbsp;&nbsp;&nbsp;&nbsp; Küldd el Egyházadba a Szentlelket! </i>
<p><b>Te a keresztség által a Szentlélekben egyesíteni kívánsz minden embert, aki a keresztény nevet viseli,</b>
<br><b><font color="#FF0000">—</font> engedd, hogy a sok hívõ mind egy szív és egy lélek legyen!</b>
<br><b>Azt akartad, hogy a Szentlélek betöltse a földkerekséget,</b>
<br><b><font color="#FF0000">—</font> engedd, hogy minden ember igazságban és békében építse a világot!</b>
<br><b>Urunk, Istenünk, mindenek Atyja, te egy hitben akarod összegyûjteni szétszóródott fiaidat,</b>
<br><b><font color="#FF0000">—</font> világosíts meg minden népet a Szentlélek kegyelmével!</b>
<br><b>Te a Lélek által újítasz meg mindent,</b>
<br><b><font color="#FF0000">—</font> gyógyítsd a betegeket, vigasztald a szomorkodókat, és add meg minden embernek az üdvösséget.</b>
<br><b>Te a Szentlélek által feltámasztottad Fiadat a halálból,</b>
<br><b><font color="#FF0000">—</font> támaszd fel halandó testünket az örök életre.</b>
<br><!--{END:ZDS_vPROSBY}-->
<br><font color="#FF0000"><font size=-1>Ha elbocsátás következik:</font></font>
<p><b>Menjetek békével, alleluja, alleluja!</b>
<br><b><font color="#FF0000">F.</font> Istennek legyen hála, alleluja, alleluja.</b>
<p><font size=-1><font color="#FF0000">Befejezõdik a húsvéti idõ. Pünkösdvasárnap után az évközi idõ kezdõdik.<br></font></font>
<center>NAPKÖZI IMAÓRA</center>
<p><font color="#FF0000"><font size=-1>HIMNUSZ</font></font>
Délelõtt
<br><!--{BEGIN:ZDS_9HYMNUS}-->
<b>
<p>Már Krisztus mennybe költözött, 
<br>ahonnan egykor földre jött, 
<br>hogy ossza Atyja kincseit, 
<br>elküldte Szentlelkét nekünk.
<p>Az áldott hármas óra telt,
<br>és megzendült ott fönn a menny,
<br>apostoloknak kórusa
<br>imádva látta: itt az Úr.
<p>Atyánk fényébõl árad el 
<br>e tündöklõ, szent, drága láng, 
<br>átjárja Krisztus híveit, 
<br>hozván Igének szent tüzet.
<p>Szentlélek Isten, szállj le ránk, 
<br>tedd oltároddá hû szívünk, 
<br>erénnyel díszítsd, ékesítsd, 
<br>így templomoddá szenteled.
<p>Add, ismerjük meg az Atyát 
<br>teáltalad, és egy Fiát: 
<br>és kettejüknek Lelke, te, 
<br>örökre légy lelkünk hite! Ámen.
</b>
<!--{END:ZDS_9HYMNUS}-->
délben
<br><!--{BEGIN:ZDS_2HYMNUS}-->
<b>
<p>Esengõ szolgák, jöjjetek, 
<br>tárjátok fel ma szívetek, 
<br>nyissátok dalra ajkatok, 
<br>hogy boldog Istent áldjatok!
<p>Délóra bús emléke ez: 
<br>örök Bírót ítélnek el, 
<br>kihez nem férhet földi vád, 
<br>rá gyarló nép halált kiált.
<p>Minket szívbéli hála köt, <br>vétkünk miatt is féljük õt, 
<br>s ha bõsz ellenség ront reánk, <br>védelmet tõle kér imánk.
<p>Kérleljük most az ég Urát, <br>Királyát s véle egy Fiát 
<br>s a Szentlelket, ki egy velük, <br>Háromságban egy Istenünk! Ámen.
</b>
<!--{END:ZDS_2HYMNUS}-->
délután
<br><!--{BEGIN:ZDS_3HYMNUS}-->
<b>
<p>Ez óra, mely most felragyog, <br>keresztfa éjét ûzi el, 
<br>megtörve földi vak homályt, 
<br>szelíd fényével földerít.
<p>Ez órán a Feltámadott 
<br>minden sír mélyén szunnyadót 
<br>új létre keltve, élni hív, 
<br>halál hatalmát törve meg.
<p>Hisszük: megújult életünk 
<br>immár nem szenved új halált, 
<br>a boldog élet örömét 
<br>örökre bizton élvezi.
<p>Dicsérünk, Jézus, szüntelen, 
<br>ki feltámadtál gyõztesen, 
<br>Atyának, Léleknek veled 
<br>most és örökre tisztelet. Ámen.
</b>
<!--{END:ZDS_3HYMNUS}-->
<br><font color="#FF0000"><font size=-1>ZSOLTÁROZÁS</font></font>
 <p><b><font color="#FF0000">Ant. délelõtt&nbsp;</font>
<!--{BEGIN:ZDS_9ANTx}--> A Szentlélek eljött az isteni trónusról, és láthatatlanul áthatotta az apostolok szívét, alleluja.<!--{END:ZDS_9ANTx}--></b>
<br><b><font color="#FF0000">Ant. délben&nbsp;</font>
<!--{BEGIN:ZDS_2ANTx}-->Urunk, növeld bennünk a hitet, és a Szentlélek világosságát szüntelenül gyújtsd fel szívünkben, alleluja.<!--{END:ZDS_2ANTx}--></b>
<br><b><font color="#FF0000">Ant. délután&nbsp;</font>
<!--{BEGIN:ZDS_3ANTx}-->Nem ti fogtok beszélni, hanem majd Atyátok Lelke szól belõletek, alleluja.<!--{END:ZDS_3ANTx}--></b>
<!--{BEGIN:ZDS_9RESP}-->
<b><font color="#FF0000">V.</font>
A vigasztaló Szentlélek, alleluja,
<br><font color="#FF0000">F.</font>
Megtanít benneteket mindenre, alleluja.</b>
<!--{END:ZDS_9RESP}-->
<!--{BEGIN:ZDS_2RESP}-->
<b><font color="#FF0000">V.</font>
A Szentlélek megtanít benneteket mindarra, alleluja,
<br><font color="#FF0000">F.</font>
Amit mondottam nektek, alleluja.</b>
<!--{END:ZDS_2RESP}-->
<!--{BEGIN:ZDS_3RESP}-->
<b><font color="#FF0000">V.</font>
Az apostolok különbözõ nyelveken hirdették, alleluja,
<br><font color="#FF0000">F.</font>
Isten nagy tetteit, alleluja.</b>
<!--{END:ZDS_3RESP}-->
délelõtt
<p><font color="#FF0000"><font size=-1>RÖVID OLVASMÁNY</font></font>
<br><!--{BEGIN:ZDS_9CIT}-->
<div align=right><font color="#FF0000">1 Kor 12, 13</font></div>
<b>Mi mindnyájan egy Lélekben egy testté lettünk a keresztséggel: akár zsidók, akár pogányok, akár rabszolgák, akár szabadok. Mindannyiunkat egy Lélek itatott át.</b>
<br><!--{END:ZDS_9CIT}-->
délben
<p><font color="#FF0000"><font size=-1>RÖVID OLVASMÁNY</font></font>
<br><!--{BEGIN:ZDS_2CIT}-->
<div align=right><font color="#FF0000">Tit 3, 5b-7</font></div>
<b>Isten megmentett minket a Szentlélekben való újjászületés és megújulás fürdõjében, akit Üdvözítõnk, Jézus Krisztus által bõven árasztott ránk, hogy kegyelmével megigazuljunk, s az örök élet reménybeli örököseivé váljunk.</b>
<br><!--{END:ZDS_2CIT}-->
délután
<p><font color="#FF0000"><font size=-1>RÖVID OLVASMÁNY</font></font>
<br><!--{BEGIN:ZDS_3CIT}-->
<div align=right><font color="#FF0000">2 Kor 1, 21-22</font></div>
<b>Isten az, aki minket veletek együtt megerõsít és fölken Krisztusban. Pecsétjével megjelölt minket, és foglalóul a szívünkbe árasztotta a Lelket.</b>
<br><!--{END:ZDS_3CIT}-->
<p><font color="#FF0000"><font size=-1>Könyörgés</font></font>
<br><!--{BEGIN:ZDS_2MODLITBA}-->
<br><b>Mindenható Istenünk, add, hogy felragyogjon fölöttünk dicsõséged fénye, és Szentlelked világossága bátorítsa azok szívét, akik kegyelmedbõl újjászülettek.<!--{ZAKONCENIE:SKRZE}--></b>
<br><!--{END:ZDS_2MODLITBA}-->
<center><p>OLVASMÁNYOS IMAÓRA</center>
<p><font color="#FF0000"><font size=-1>HIMNUSZ</font></font>
<br><!--{BEGIN:ZDS_cHYMNUS}-->
<b>
<p>Áhított Fény tündökölve 
<br>Isten mellõl tûzz a földre, 
<br>várnak az apostolok.
<p>Nyelvet tölts be, égj szívekben; 
<br>nyelv, szív együtt énekeljen,
<br>hogyha tüzed fellobog.
<p>Te kormányozd beszédünket,
<br>szívünket is csendesítsed; 
<br>nem sodorhat harag minket, 
<br>ha te itt vagy, Vigaszunk.
<p>Add meg, híven énekelnünk, 
<br>mert õsünkben már elestünk,
<br>kegyelembõl fényre leltünk,
<br>gyermekeid maradunk.
<p>Szent Ajándék, önmagádat
<br>osztogatod, égi javad 
<br>lelkesítse fiaidat, 
<br>tiszta szívbõl bízva fakad 
<br>téged áldó hódolat.
<p>Bûneinktõl moss fehérre, 
<br>add a lelkek örömére 
<br>újulásunk égi létre, 
<br>hol tebenned célba érve 
<br>Istenséged befogad. Ámen.
</b>
<!--{END:ZDS_cHYMNUS}-->
<br><b><font color="#FF0000">Ant. 1</font><!--{BEGIN:ZDS_cANT1}--> A Lélek ott fúj, ahol akar, hallod zúgását, de nem tudod, honnan jön, és hova megy, alleluja.<!--{END:ZDS_cANT1}-->
<font color="#FF0000">Zsolt 103, I.</font></b>
<br><b><font color="#FF0000">Ant. 2</font><!--{BEGIN:ZDS_cANT2}--> Hirtelen heves szélvész zúgása támadt az égbõl, alleluja.<!--{END:ZDS_cANT2}-->
<font color="#FF0000">Zsolt 103, II.</font></b>
<br><b><font color="#FF0000">Ant. 3</font><!--{BEGIN:ZDS_cANT3}--> Áraszd ki Szentlelkedet, és életre kelnek, és megújítod a föld színét, alleluja.<!--{END:ZDS_cANT3}-->
<font color="#FF0000">Zsolt 103, III.</font></b>
<br><!--{BEGIN:ZDS_cRESP}-->
<b><font color="#FF0000">V.</font>
Az Úrnak Lelke betölti a földkerekséget, alleluja.
<br><font color="#FF0000">F.</font>
És aki egybefogja a mindenséget, tud minden szóról, alleluja.</b>
<!--{END:ZDS_cRESP}-->
<!--{BEGIN:ZDS_cCIT1}-->
<p>
<b>Szent Pál apostolnak a rómaiakhoz írt levelébõl</b>
<div align=right><font color="#FF0000">8, 5-27</font></div>
<div align=center><i><font color="#FF0000">Akiket Isten Lelke vezérel, azok Isten fiai</font></i></div>
<b>
<p>&nbsp;&nbsp;&nbsp;&nbsp;
Testvéreim! A testi ember testiekre vágyik, a lelki ember ellenben lelkiekre törekszik. De a test kívánsága a halálba vezet, a lélek vágyódása ellenben élet és béke. A test vágya ellene mond Istennek, nem veti alá magát Isten törvényének, sõt nem is képes rá. Ezért aki test szerint él, nem nyerheti el Isten tetszését.
<br>&nbsp;&nbsp;&nbsp;&nbsp;
De ti nem test, hanem lélek szerint éltek, ha valóban Isten Lelke lakik bennetek. Akiben nem lakik Krisztus Lelke, az nem az övé. Ha Krisztus bennetek van, jóllehet a test a bûn miatt halott, a lélek a megigazulás következtében él. Ha pedig bennetek lakik annak Lelke, aki feltámasztotta Jézust a halálból, õ, aki Krisztust (Jézust) feltámasztotta a halottak közül, halandó testeteket is életre kelti bennetek lakó Lelke által.
<br>&nbsp;&nbsp;&nbsp;&nbsp;
Így tehát, testvérek, nem vagyunk a testnek lekötelezve, hogy a test szerint éljünk. Mert ha test szerint éltek, biztosan meghaltok, de ha lélekkel elfojtjátok a test szerinti tetteket, élni fogtok.
<br>&nbsp;&nbsp;&nbsp;&nbsp;
Akiket Isten Lelke vezérel, azok Isten fiai. Nem a szolgaság lelkét kaptátok ugyanis, hogy ismét félelemben éljetek, hanem a fogadott fiúság Lelkét nyertétek el, általa szólítjuk: „Abba, Atya!” A Lélek maga tesz tanúságot lelkünkben, hogy Isten gyermekei vagyunk. Ha pedig gyermekei, akkor örökösei is: Istennek örökösei, Krisztusnak társörökösei. Elõbb azonban szenvednünk kell vele együtt, hogy vele együtt meg is dicsõüljünk.
<br>&nbsp;&nbsp;&nbsp;&nbsp;
De ennek az életnek a szenvedései véleményem szerint nem mérhetõk az eljövendõ dicsõséghez, amely majd megnyilvánul rajtunk. Maga a természet sóvárogva várja Isten fiainak megnyilvánulását. A természet ugyanis múlandóságnak van alávetve, nem mert akarja, hanem amiatt, aki abban a reményben vetette alá, hogy a múlandóság szolgai állapotából majd felszabadul az Isten fiainak dicsõséges szabadságára. Tudjuk ugyanis, hogy az egész természet (együtt) sóhajtozik és vajúdik mindmáig. De nemcsak az, hanem mi magunk is, akik bensõnkben hordozzuk a lélek csíráit, sóhajtozunk, és várjuk a fogadott fiúságot, testünk megváltását. Mert megváltásunk még reménybeli. Az a remény viszont, amit már teljesedni látunk, többé nem remény. Hiszen ki remélné azt, amit lát? Ha tehát reméljük, amit nem látunk, várjuk állhatatosan.
<br>&nbsp;&nbsp;&nbsp;&nbsp;Gyöngeségünkben segítségünkre siet a Lélek, mert még azt sem tudjuk, hogyan kell helyesen imádkoznunk. A Lélek azonban maga jár közben értünk, szavakba nem önthetõ sóhajtozásokkal. S õ, aki a szíveket vizsgálja, tudja, mi a lelkünk kívánsága, mert Isten tetszése szerint jár közben a szentekért.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Gal 4, 6; 3, 26; 2 Tim 1, 7</font></div>
<br><b><font color="#FF0000">V.</font>
Mivel az Isten fiai vagytok a Jézus Krisztusban való hit által, <font color="#FF0000">*</font> 
A Fia Lelkét árasztotta szívetekbe az Isten, aki õt így szólítja: „Abba, Atya!” Alleluja.</b>
<br><b><font color="#FF0000">F.</font>
Isten nem a csüggedtség, hanem az erõ, a szeretet és a józanság lelkét adta nekünk. <font color="#FF0000">*</font> 
A Fia Lelkét árasztotta szívetekbe az Isten, aki õt így szólítja: „Abba, Atya!” Alleluja.</b>
<!--{END:ZDS_cCIT1}-->
<!--{BEGIN:ZDS_cCIT2}-->
<p>
<b>Szent Iréneusz püspök és vértanú „Az eretnekségek ellen” címû értekezésébõl</b>
<div align=center><font color="#FF0000">(Lib. 3, 17, 1-3: SCh 34, 302-306)</font></div>
<p>
<div align=center><i><font color="#FF0000">A Szentlélek elküldése</font></i></div>
<b>
<p>&nbsp;&nbsp;&nbsp;&nbsp;
Az Úr megadta az Istenben való újjászületés hatalmát tanítványainak, amikor így szólt hozzájuk: Menjetek, tegyétek tanítványommá mind a népeket! Kereszteljétek meg õket az Atya és a Fiú és a Szentlélek nevében!
<br>&nbsp;&nbsp;&nbsp;&nbsp;
Azt ígérte ugyanis már a próféták által, hogy a végsõ idõkben majd kiárasztja magát szolgáira és szolgálóira, hogy prófétáljanak. Ezért leszállott az Isten Fiára, miután az az ember Fiává lett, és általa kedvetelt abban, hogy az emberi nemben lakjék, az emberek között maradjon, és szállást vegyen Isten teremtményeiben, teljesítse bennük az Atya akaratát, és megújítsa õket az elöregedésbõl Krisztus újdonságára.
<br>&nbsp;&nbsp;&nbsp;&nbsp;
Lukács írja, hogy a Szentlélek az Úr mennybemenetele után Pünkösdkor leszállt az apostolokra. Õ az, akinek hatalma van arra, hogy az összes népet elvezesse az életre, és megnyissa számukra az új szövetséget. Ezért minden nyelven egybehangzóan dicsõítették az Istent, mert a Szentlélek hozta egységre a különálló törzseket, és õ ajánlotta fel õket az Atyának, mint az összes nép zsengeáldozatát.
<br>&nbsp;&nbsp;&nbsp;&nbsp;
Az Úr is megígérte már elõre, hogy elküldi a Vigasztalót, aki bennünket elõkészít Istennek. Amint ugyanis a száraz búzaliszt víz nélkül nem lehet egy tésztává és egy kenyérré, úgy mi sem lehetünk Krisztus Jézusban egyek a mennybõl származó víz nélkül. S ahogy a száraz föld képtelen termést hozni, ha nem jut nedvességhez, úgy mi is, akik elõzõleg száraz fák voltunk, soha nem teremhetnénk az élet gyümölcseit a magától jövõ isteni esõ nélkül.
<br>&nbsp;&nbsp;&nbsp;&nbsp;Testünk ugyanis a fürdõ által nyeri el az egységet a romolhatatlansággal, lelkünk pedig a Lélek által.
<br>&nbsp;&nbsp;&nbsp;&nbsp;
Isten Lelke leszállt az Úrra, a bölcsesség és az értelem Lelke, a tanács és az erõsség Lelke, a tudás és a jámborság Lelke és Isten félelmének Lelke (vö. Iz 11, 2), akit azután az Úr továbbadott Egyházának, amikor elküldte a Vigasztalót az egész földre, ahová az Úr szava szerint a sátán: mint a villám, bukott le az égbõl (Lk 10, 18). Éppen ezért van szükségünk az Isten harmatára, hogy meg ne égjünk, és terméketlenné ne váljunk, s ahol vádlónk van, legyen ott a Védelmezõnk is. Hiszen az Úr a Szentlélekre bízta emberét, aki rablók kezébe esett, akin õ maga megkönyörült, és bekötözte sebeit, aztán két királyi dénárt adott, hogy a Szentlélek által az Atya és a Fiú képét és belénk írt jelét magunkba fogadva gyümölcsöztessük a ránk bízott dénárokat, és megsokszorozva számoljuk le az Úrnak.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Vö. ApCsel 2, 1-2</font></div>
<br><b><font color="#FF0000">V.</font>
Amikor elérkezett Pünkösd napja, az emeleti teremben mindnyájan együtt voltak. Egyszerre olyan zúgás támadt az égbõl, <font color="#FF0000">*</font> 
Mintha csak heves szélvész közeledett volna, és egészen betöltötte a házat, alleluja.</b>
<br><b><font color="#FF0000">F.</font>
Amikor együtt voltak a tanítványok, hirtelen zúgás támadt az égbõl, és leszállt rájuk. <font color="#FF0000">*</font> 
Mintha csak heves szélvész közeledett volna, és egészen betöltötte a házat, alleluja.</b>
<!--{END:ZDS_cCIT2}-->
</body>
</html>
