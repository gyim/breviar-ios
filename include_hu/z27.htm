<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>26. zsoltár – I.</title>
</head>
<body>

<!--{BEGIN:ZALM27_I}-->
<center><b><font color="#FF0000">26. zsoltár – I.</font></b><br>
<font color="#FF0000">Bizalom a megpróbáltatások idején</font></center>
<p><i>Nézd, ez az Isten hajléka az emberek között! </i> (Jel 21, 3).</p>
<p><b><br>
Világosságom és üdvösségem az Isten, *<br>
&nbsp;&nbsp;&nbsp; kitõl félnék?<br>
<!--{KRIZIK}-->Életemnek az Úr az oltalma, *<br>
&nbsp;&nbsp;&nbsp; kitõl rettegnék?<br>
Ha a gonoszok rám törnek, *<br>
&nbsp;&nbsp;&nbsp; hogy felfalják testemet,<br>
akkor ellenségeim és gyötrõim *<br>
&nbsp;&nbsp;&nbsp; meginognak, és semmivé lesznek.<br>
Egész tábort állíthatnak ellenem, *<br>
&nbsp;&nbsp;&nbsp; nem fél a szívem.<br>
Ádáz harcra kelhetnek ellenem, *<br>
&nbsp;&nbsp;&nbsp; én akkor is remélek!<br>
<br>
Csak egyet kérek az Úrtól, egy a vágyam: *<br>
&nbsp;&nbsp;&nbsp; hogy az Úr házában lakjam életem<br>
&nbsp;&nbsp;&nbsp; minden napján,<br>
hogy élvezhessem az Úr édességét, *<br>
&nbsp;&nbsp;&nbsp; és szemlélhessem szent templomát.<br>
<br>
Mert sátrában rejt el engem a balsors idején, †<br>
&nbsp;&nbsp;&nbsp; búvóhelyet ad hajlékának rejtekén, *<br>
&nbsp;&nbsp;&nbsp; kõsziklára állít engem.<br>
Most már fölemelkedik a fejem *<br>
&nbsp;&nbsp;&nbsp; ellenségeim fölé, akik körülvesznek.<br>
Hajlékában dicsõítõ ádozatot mutatok be, *<br>
&nbsp;&nbsp;&nbsp; énekelek, és zsoltárt zengek az Úrnak.</p></b>
<!--{END:ZALM27_I}-->

<!--{BEGIN:ZALM27_II}-->
<center><b><font color="#FF0000">II.</font></b><br></center>
<p><i>Néhányan felálltak, és hamis tanúságot tettek Jézus ellen</i> (Mk 14, 57).</p>
<p><b><br>
Halld meg, Uram, hívó hangomat, *<br>
&nbsp;&nbsp;&nbsp; könyörülj rajtam, és hallgass meg engem!<br>
Szívem rólad mondta: †<br>
&nbsp;&nbsp;&nbsp; „Keressétek az õ arcát!” *<br>
&nbsp;&nbsp;&nbsp; A te arcodat keresem, Uram.<br>
<br>
Ne rejtsd el elõlem arcodat, *<br>
&nbsp;&nbsp;&nbsp; ne fordulj el haragodban szolgádtól!<br>
Segítségem te vagy, el ne taszíts, *<br>
&nbsp;&nbsp;&nbsp; ne hagyj magamra, megmentõ Istenem!<br>
Még ha apám és anyám el is hagyna, *<br>
&nbsp;&nbsp;&nbsp; az Úr akkor is magához ölel engem.<br>
<br>
Ösvényedre taníts meg, Uram, *<br>
&nbsp;&nbsp;&nbsp; ellenségeim miatt vezess igaz úton.<br>
<br>
Ne szolgáltass ki engem azoknak, akik gyötörnek, †<br>
&nbsp;&nbsp;&nbsp; mivel hamis tanúk lépnek föl ellenem, *<br>
&nbsp;&nbsp;&nbsp; és olyanok, akik bosszút lihegnek.<br>
<br>
De én hiszem, hogy meglátom az Úr javait *<br>
&nbsp;&nbsp;&nbsp; az élõk országában.<br>
Hagyatkozz az Úrra, bátran cselekedj, *<br>
&nbsp;&nbsp;&nbsp; szíved legyen erõs, és bízzál az Úrban!</p></b>
<!--{END:ZALM27_II}-->
<br>
<hr>
<center><font size=-1>© <a href="mailto:videky-hu@breviar.sk">Juraj Vidéky</a></font>
<font size=-1>© <a href="mailto:eleklaszlo@freemail.hu">László Elek</a></font></center>
</p></b>
</body>
</html>
