<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>123. zsoltár</title>
</head>
<body class="psalm">

<!--{BEGIN:ZALM124}-->
<div class="psalm-title">123. zsoltár</div>
<!--{BEGIN:PSALMODIA_NADPIS}--><div class="psalm-subtitle">Az Úr a mi segítségünk</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Az Úr így szólt Pálhoz: „Ne félj,... én veled vagyok”</i> (ApCsel 18, 9-10).</div><!--{END:PSALMODIA_MYSLIENKA}-->
<p class='verse'>Ha nem lett volna az Úr velünk,<br/>
vallja meg most Izrael,&nbsp;†</p>
<p class='verse'>ha nem lett volna az Úr velünk,&nbsp;*<br/>
amikor ránk támadtak az emberek:</p>
<p class='verse'>akkor elevenen nyeltek volna el,&nbsp;*<br/>
úgy fellángolt haragjuk ellenünk;</p>
<p class='verse'>talán elárasztott volna minket a víz,&nbsp;†<br/>
elsodort volna a zuhatag,&nbsp;*<br/>
a tajtékzó hullámok elsodortak volna.</p>
<p class='emptyline'/>
<p class='verse'>De áldott az Úr,&nbsp;*<br/>
aki nem adott minket foguk martalékául.</p>
<p class='verse'>Megmenekültünk, mint a madár&nbsp;*<br/>
a vadászok hálójából.</p>
<p class='verse'>A vadászháló szétszakadt,&nbsp;*<br/>
és mi megmenekültünk.</p>
<p class='emptyline'/>
<p class='verse'>Az Úr a mi segítségünk,&nbsp;*<br/>
aki az eget és a földet alkotta.</p>
<!--{END:ZALM124}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</body>
</html>