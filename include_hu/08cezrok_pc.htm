<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 8. HÉT</title>
</head>
<body>

<center><b> ÉVKÖZI IDÕ</b>
<p><b>8. HÉT</b></center>
<center>
<p>OLVASMÁNYOS IMAÓRA</center>

VASÁRNAP
<!--{BEGIN:OCR8NEc_CIT1}-->
<p>
<b>Jób könyvébõl</b>
<div align="right" class="red">1, 1-22</div>
<div align="center" class="redit">Jób elveszti javait</div>
<b>
<p>&nbsp;&nbsp;&nbsp;&nbsp;
Volt Husz földjén egy Jób nevû férfi. Feddhetetlen, derék ember volt, félte az Istent, és kerülte a rosszat. Hét fia és három lánya született. Nagy vagyona volt: hétezer juha, háromezer tevéje, ötszáz iga marhája, ötszáz szamara és számos cseléde. Így hatalmasabb volt napkelet valamennyi fiánál.
<br/>&nbsp;&nbsp;&nbsp;&nbsp;
Fiai vendégséget szoktak rendezni: ki-ki a saját házában, a rá esõ napon. Ilyenkor üzentek, és három nõvérüket is meghívták, hogy egyenek és igyanak õk is velük. Valahányszor sorra lejártak a vendégség napjai, Jób elhívatta és megtisztította õket. Korán reggel fölkelt, és égõáldozatot mutatott be mindegyikükért, így gondolkodott ugyanis: „Hátha vétkeztek gyermekeim, és szívükben káromolták Istent.” Így járt el Jób minden alkalommal.
<br/>&nbsp;&nbsp;&nbsp;&nbsp;
Egy napon az történt, hogy az Isten fiai fölkerekedtek, és az Úr elé járultak. A sátán is megjelent köztük.
<br/>&nbsp;&nbsp;&nbsp;&nbsp;
Az Úr így szólt a sátánhoz: „Honnét kerülsz ide?” A sátán azt felelte az Úrnak: „Szerte bebarangoltam a földet, és bolyongtam rajta.” Akkor az Úr így szólt a sátánhoz: „Felfigyeltél-e szolgámra, Jóbra? Mert nincs hozzá fogható a földön: feddhetetlen, derék ember, féli az Istent, és kerüli a rosszat.”
<br/>&nbsp;&nbsp;&nbsp;&nbsp;
A sátán azt válaszolta az Úrnak: „Talán bizony ingyen olyan istenfélõ az a Jób? Nem magad emeltél-e sövényt köré, háza és minden vagyona köré? Megáldottad keze munkáját, úgyhogy birtoka egyre gyarapszik a földön. Csak nyújtsd ki egyszer a kezedet, és nyúlj hozzá egész vagyonához! Szavamra, szemtõl szemben fog majd káromolni!” Az Úr erre azt mondta a sátánnak: „Nos, kezedbe adom mindenét, amije van. Csak rá magára nem szabad rátenned a kezed.” Erre a sátán eltávozott az Úr színe elõl.
<br/>&nbsp;&nbsp;&nbsp;&nbsp;
Egyik nap (Jób) fiai és lányai legidõsebb bátyjuk házában lakomát tartottak, és bort ittak. Ekkor hírhozó érkezett Jóbhoz, és így szólt: „A marhák szántottak, a szamarak meg mellettük legelésztek. De rajtuk ütöttek a szabeusok, és elrabolták õket. A szolgákat kardélre hányták, csak én tudtam elmenekülni, hogy hírt hozzak neked.”
<br/>&nbsp;&nbsp;&nbsp;&nbsp;
Még be sem fejezte mondanivalóját, máris jött egy másik, és jelentette: „Isten nyila hullott az égbõl, tûzvészt támasztott a juhok és a szolgák között, és elpusztította õket. Csak én tudtam megmenekülni, hogy hírt hozzak neked.” Még nem ért beszédje végére, máris jött egy másik, és ezt mondta: „A kaldeusok három rajba álltak, megtámadták és elhajtották a tevéket. A szolgákat kardélre hányták, csak én tudtam elmenekülni, hogy hírt hozzak neked.”
<br/>&nbsp;&nbsp;&nbsp;&nbsp;
Még be sem fejezte mondanivalóját, máris jött egy másik, és szólt: „Fiaid és lányaid lakomát tartottak, és bort ittak legidõsebb bátyjuk házában. Hirtelen vihar kerekedett a sivatagon túlról, megrendítette a ház négy sarkát, úgyhogy rászakadt a fiatalokra, és mind meghaltak. Csak én tudtam elmenekülni, hogy hírt hozzak neked.”
<br/>&nbsp;&nbsp;&nbsp;&nbsp;
Jób ekkor fölkelt, megszaggatta ruháját, és megnyírta fejét, a földre borult, és imádkozott, így szólt: „Mezítelenül jöttem ki anyám méhébõl, és ruhátlanul térek oda vissza. Az Úr adta, az Úr elvette (amint az Úrnak tetszett, úgy lett); legyen áldott az Úr neve!”
<br/>&nbsp;&nbsp;&nbsp;&nbsp;
Mindezek ellenére nem vétkezett Jób, és nem szólt dõreséget Isten ellen.
</b>
<p><span class="redsmall">VÁLASZOS ÉNEK</span>
<div align="right" class="red">Jób 2, 10; 1, 21</div>
<br/><b><span class="red">V.</span>
Ha a jót elfogadjuk Isten kezébõl, miért ne fogadnánk el a rosszat is? <span class="red">*</span> 
Az Úr adta, az Úr elvette, amint az Úrnak tetszett, úgy lett; legyen áldott az Úr neve!</b>
<br/><b><span class="red">F.</span>
Mezítelenül jöttem ki anyám méhébõl, és ruhátlanul térek oda vissza. <span class="red">*</span> 
Az Úr adta, az Úr elvette, amint az Úrnak tetszett, úgy lett; legyen áldott az Úr neve!</b>
<!--{END:OCR8NEc_CIT1}-->
<!--{BEGIN:OCR8NEc_CIT2}-->
<p>
<b>Nagy Szent Gergely pápa Jób könyvéhez írt „Erkölcsi magyarázatok" címû mûvébõl</b>
<div align="center" class="red">(Lib. 1, 2. 36: PL 75, 529-530. 543-544)</div>
<p>
<div align="center" class="redit">A derék és feddhetetlen, Istent félõ ember</div>
<b>
<p>&nbsp;&nbsp;&nbsp;&nbsp;
Bizony vannak, akik abban az értelemben egyszerûek, hogy nem is tudják, mi az erkölcsi jó. Emiatt azonban már le is térnek az igazi egyszerûség ártatlan útjáról, és nem is tudnak felemelkedni az erkölcsi jó magaslatára. Mivel pedig nincs bennük óvatosság, ezért azután nem is képesek az ilyen értelmû egyszerûségük miatt megmaradni az ártatlanságban sem.
<br/>&nbsp;&nbsp;&nbsp;&nbsp;
Emiatt figyelmezteti Pál a tanítványait: Szeretném, hogy a jóban járatosak legyetek, a rosszban ellenben járatlanok (Róm 16, 19). Ezért mondja más helyen is: Értelem dolgában ne legyetek gyerekek, csak a gonoszság terén maradjatok, kiskorúak (1 Kor 14, 20).
<br/>&nbsp;&nbsp;&nbsp;&nbsp;
És maga az Örök Igazság is ezért parancsolja a tanítványoknak: Legyetek okosak, mint a kígyók, és egyszerûek, mint a galambok (Mt 10, 16). Ebben a figyelmeztetésben következetesen kapcsolta össze a kettõt: hogy a galamb egyszerûségét vezesse bennünk okosan a kígyó ravaszsága, viszont a kígyó ravaszságát mérsékelje bennünk a galamb egyszerûsége.
<br/>&nbsp;&nbsp;&nbsp;&nbsp;
A Szentlélek is ezért mutatta meg magát az embereknek nemcsak galamb képében, de tûznyelvek alakjában is. A galamb az egyszerûséget jelzi, a tûz pedig a buzgóságot. Galamb és tûz érzékelteti tehát a Szentlelket, ezért mindazoknak, akikre leszáll, úgy kell élniük szelíd egyszerûségben, hogy azért a bûnösök vétkeivel szemben szent buzgóság is hevítse õket.
<br/>&nbsp;&nbsp;&nbsp;&nbsp;
Feddhetetlen, derék ember volt, félte az Istent, és kerülte a rosszat (Jób 1, 1). Aki az örök haza felé törekszik, kétségkívül egyszerûen és feddhetetlenül él: tudniillik a magatartása derék, a hite pedig feddhetetlen. A földi ügyek intézésében derék, a mennyei valóságok bensõ átélésére pedig nyitott. Mert bizony vannak, akiknek a jótetteibõl hiányzik az egyszerûség, hiszen azokkal nem lelki jutalmukat keresik, hanem csak az evilági elõnyöket hajhásszák. Ezért valóban jól jegyzi meg egy bölcs: Jaj a bûnösnek, aki kettõs úton jár (vö. Sir 2, 12). A bûnös ugyanis két úton jár a földön, mert noha Istené az, amit végbevisz, mégis evilági az, amit gondolatban el akar érni.
<br/>&nbsp;&nbsp;&nbsp;&nbsp;
Viszont Jóbról nagyon találóan van megírva: Félte az Istent, és kerülte a rosszat. A választottak szent Egyháza ugyanis derék magatartásának és feddhetetlenségének útját félelemben kezdi járni, de szeretetben fejezi be. Gyökeresen akkor szakad el az ember a rossztól, amikor az Isten iránti szeretetbõl többé már nem akar vétkezni. Amikor azonban csak félelembõl cselekszik valaki jót, akkor még nem határolta el magát teljesen a rossztól, hiszen éppen az a bûne, hogy szívesen vétkeznék, ha azt büntetés nélkül megtehetné.
<br/>&nbsp;&nbsp;&nbsp;&nbsp;
Jól tanít tehát a Szentírás, amikor Jóbról azt állítja, hogy félte Istent, de egyúttal hangsúlyozta, hogy kerülte a rosszat is; minthogy pedig a szeretet nyomon követi a félelmet, amikor valaki a bûnt lélekben teljesen elhagyja, akkor azt éppen a belsõ elhatározásával tiporja szét.
</b>
<p><span class="redsmall">VÁLASZOS ÉNEK</span>
<div align="right" class="red">Zsid 13, 21; 2 Mak 1, 4</div>
<br/><b><span class="red">V.</span>
Isten tegyen készségessé titeket minden jóra, hogy teljesítsétek akaratát. <span class="red">*</span> 
Munkálja bennetek Jézus Krisztus által mindazt, ami kedves elõtte.</b>
<br/><b><span class="red">F.</span>
Tegye lelketeket fogékonnyá törvénye és parancsai iránt. <span class="red">*</span> 
Munkálja bennetek Jézus Krisztus által mindazt, ami kedves elõtte.</b>
<!--{END:OCR8NEc_CIT2}-->

HÉTFÕ
<!--{BEGIN:OCR8POc_CIT1}-->
<p>
<b>Jób könyvébõl</b>
<div align="right" class="red">2, 1-13</div>
<div align="center" class="redit">A fekéllyel sújtott Jóbot meglátogatják barátai</div>
<b>
<p>&nbsp;&nbsp;&nbsp;&nbsp;
Történt egy napon, hogy az Isten fiai fölkerekedtek, és az Úr színe elé járultak. Közöttük volt a sátán is. Ekkor az Úr így szólt a sátánhoz: „Honnét kerülsz ide?” A sátán azt felelte az Úrnak: „Szerte bebarangoltam a földet, és kószáltam rajta.” Erre az Úr megkérdezte a sátánt: „Észrevetted-e szolgámat, Jóbot is? Mert nincs hozzá fogható a földön: feddhetetlen, derék ember, féli az Istent, és kerüli a rosszat. Még mindig kitart feddhetetlenségében. Hiába ingereltél föl, hogy tegyem tönkre!” A sátán ezt válaszolta az Úrnak: „Bõrért bõrt! Az életéért mindenét odaadja az ember, amije csak van. Emeld csak rá kezedet, és nyúlj a csontjához és húsához! Szavamra, szemtõl szemben fog majd káromolni!” Ekkor az Úr azt mondta a sátánnak: „Nos, a kezedbe adom, csak az életét kíméld!”
<br/>&nbsp;&nbsp;&nbsp;&nbsp;
A sátán eltávozott az Úr színe elõl. Jóbot rosszindulatú fekéllyel sújtotta tetõtõl talpig. Ez hamuba ült, s egy cserépdarabot vett a kezébe, hogy azzal vakargassa magát.
<br/>&nbsp;&nbsp;&nbsp;&nbsp;
A felesége meg így beszélt hozzá: „Még mindig kitartasz feddhetetlenségedben? Átkozd az Istent, és halj meg!” Õ azonban így válaszolt neki: „Mint valami féleszû asszony, úgy beszélsz. Ha a jót elfogadjuk Isten kezébõl, miért ne fogadnánk el a rosszat is?” Mindamellett nem vétkezett Jób az ajkával.
<br/>&nbsp;&nbsp;&nbsp;&nbsp;
Jóbnak három barátja értesült a csapásokról, amelyek rászakadtak, és eljöttek hazájukból: Elifász Temánból, Bildád Suachból és Zófár Naamából. Megállapodtak egymás közt, hogy elmennek hozzá, kifejezik együttérzésüket és megvigasztalják. Amikor távolból ráemelték tekintetüket, nem ismerték meg. Hangos sírásban törtek ki, megszaggatták ruhájukat, és hamut szórtak a fejükre. Hét nap és hét éjjel mellette ültek a földön, és egyik sem szólt hozzá, egy szót sem. Látták ugyanis, hogy igen nagy a fájdalma.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 37, 2. 3. 4. 12</div>
<br/><b><span class="red">V.</span>
Uram, ne feddj meg felindulásodban, mert nyilaid belém hatoltak. <span class="red">*</span> 
Nincs testemen ép hely, mert haragszol énrám.</b>
<br/><b><span class="red">F.</span>
Barátaim és szeretteim dermedten állnak bajom elõtt. <span class="red">*</span> 
Nincs testemen ép hely, mert haragszol énrám.</b>
<!--{END:OCR8POc_CIT1}-->
<!--{BEGIN:OCR8POc_CIT2}-->
<p>
<b>Nagy Szent Gergely pápa Jób könyvéhez írt „Erkölcsi magyarázatok” címû müvébõl</b>
<div align="center" class="red">(Lib. 3, 15-16: PL 75, 606-608)</div>
<p>
<div align="center" class="redit">Ha a jót elfogadjuk Isten kezébõl, <!--{ZALOMENIE:<br/>}-->miért ne fogadnánk el a rosszat is?</div>
<b>
<p>&nbsp;&nbsp;&nbsp;&nbsp;
Amikor Pál észrevette magában lelki bölcsessége gazdagságát, és ugyanakkor azt is látnia kellett, hogy õ maga is csak halandó ember, így szólt: Ez a kincsünk cserépedényben van (2 Kor 4, 7). íme, Szent Jób is érezte külsõ törékeny cserépedényének sajgó sebeit, de a belsõ kincse sértetlenül megmaradt. Bõre ugyanis felszakadozott sebei következtében, de ugyanakkor a belül kibontakozó sértetlen bölcsességének a kincse szent tudománya szavaival így nyilatkozott meg: Ha a jót elfogadjuk Isten kezébõl, miért ne fogadnánk el a rosszat is? (Jób 2,10). Jónak az Isten ideigvaló vagy örök ajándékait nevezi, rossznak pedig a földi élet csapásait. Ezekrõl mondja az Úr a Próféta ajkával: Én vagyok az Úr, és senki más! Én alkotom a világosságot, és én teremtem a sötétséget. Én szerzek békességet, s én idézem elõ a szenvedést is (Iz 45, 5a.7).
<br/>&nbsp;&nbsp;&nbsp;&nbsp;
Teremtõje a napvilágnak, alkotója az éjsötétnek: mert a csapások a külsõ ember számára a szenvedés sötétségét teremtik meg, a belsõ ember számára azonban okulást jelentenek, és ez a lélek világosságát gyújtja fel benne. Én szerzek békességet, s én idézem elõ a szenvedést is; ha ugyanis az ember a jónak teremtett földi dolgok után helytelenül vágyakozik, akkor ezáltal azok rosszak lesznek számunkra, és büntetõ csapásokká válnak, és csak ezután békél meg velünk az Isten. A bûn által ugyanis Isten ellenségei leszünk, méltányos tehát, hogy Isten békességébe csak az õ büntetõ csapásait elszenvedve jussunk vissza; hogy mialatt minden egyes jónak teremtett dolog szenvedéseink forrásává válik, azalatt e büntetéssel megjavított lelkünk alázatosan megújuljon a teremtõ Isten békéjében.
<br/>&nbsp;&nbsp;&nbsp;&nbsp;
Nagyon érdemes Jób szavaiban megfigyelni, hogy – szembeszállva felesége meggyõzõdésével – milyen mélyrehatoló megfontolásra képes. Errõl tanúskodik idézett szava: Ha a jót elfogadjuk Isten kezébõl, miért ne fogadnánk el a rosszat is? Bizony, a szenvedésben nagy vigasztalásunkra válhat, ha bajaink közepette visszaemlékezünk Teremtõnk jótéteményeire. A jelen fájdalom nem töri le a vigaszt, ha azonnal eszünkbe jut a kapott jótétemény felemelõ emléke. Ezért is sürgeti a Szentírás: A jó napon ne feledkezzél meg a rosszakról, és a rossz napon ne feledkezzél meg a jókról (vö. Sir 11, 25).
<br/>&nbsp;&nbsp;&nbsp;&nbsp;
Így van ez: ha valaki Istentõl jótéteményt kap, de annak birtokában nem telik el szent félelemmel is a büntetés lehetõsége miatt, akkor örömében elbizakodottá lesz. Akit pedig csapások sújtanak, és közben nem talál vigaszt azokban a javakban, amelyeket egykor kapott, akkor azt az embert a teljes kétségbeesés fosztja meg lelke nyugalmától.
<br/>&nbsp;&nbsp;&nbsp;&nbsp;
A kettõt egybe kell tehát kapcsolni, hogy az egyik mindig ellensúlyozza a másikat: a balsors szenvedését mérsékelje a jótétemények emlékezete, és a jólét örömét fékezze a várható balsors félelme. A szent férfi tehát – míg testét a sebek elborítják – a csapások gyötrelmei között is az Isten adományainak jólesõ emlékét idézi fel, hogy lesújtott lelkét megvigasztalja, mondván: Ha a jót elfogadjuk Isten kezébõl, miért ne fogadnánk el a rosszat is?
</b>
<p><span class="redsmall">VÁLASZOS ÉNEK</span>
<div align="right" class="red">Jób 2, 10; 1, 21-22</div>
<br/><b><span class="red">V.</span>
Ha a jót elfogadjuk Isten kezébõl, miért ne fogadnánk el a rosszat is? <span class="red">*</span> 
Az Úr adta, az Úr elvette, amint az Úrnak tetszett, úgy lett, legyen áldott az Úr neve.</b>
<br/><b><span class="red">F.</span>
Mindezek ellenére nem vétkezett Jób, és nem szólt dõreséget Isten ellen. <span class="red">*</span> 
Az Úr adta, az Úr elvette, amint az Úrnak tetszett, úgy lett, legyen áldott az Úr neve.</b>
<!--{END:OCR8POc_CIT2}-->

KEDD
<!--{BEGIN:OCR8UTc_CIT1}-->
<p>
<b>Jób könyvébõl</b>
<div align="right" class="red">3, 1-26</div>
<div align="center" class="redit">Jób panasza.</div>
<b>
<p>&nbsp;&nbsp;&nbsp;&nbsp; 
Jób megnyitotta száját, s elátkozta születése napját, így szólt: „Vesszen a nap, amikor világra jöttem, az éj, amelyen azt mondták: „Fiú fogantatott.” Igen, legyen az a nap sötétség! Az Isten odafenn ne törõdjék vele, ne is ragyogjon fel annak a napnak a fénye! Borítsa éjszaka és sûrû sötétség, nehezedjenek rá gomolygó fellegek, tartsa rettegésben nappali sötétség! Sötétség nyelje el! Ne sorolják az év többi napja közé, és ne számítsák be hónapok napjának! Az az éjjel meg maradjon magtalan! Ne lásson soha hangos vigadozást! Átkozzák el ezt az éjt a napok átkozói, akik a leviatánt ingerelni tudják! Homály takarja el hajnalcsillagait, hasztalan várjon a világosságra! Ne láthassa meg, hogy a tavasz kinyitja szemét! Mert nem zárta be elõttem a méhnek ajtaját, és a kínt nem rejtette el szemem elõl.
<br/>&nbsp;&nbsp;&nbsp;&nbsp;
Hogy nem pusztultam el már az anyaméhben! Vagy miért nem haltam meg, mikor megszülettem? Miért fogtak föl térdek? S miért voltak emlõk, hogy szopjam õket? Most csöndben feküdnék, és nyugodhatnék, elaludtam volna, és békességem volna. A királyok és a föld nagyjai közelében, akik sírhelyet építenek maguknak. Fejedelmek mellett, akiknek volt aranyuk, akik megtöltötték házukat ezüsttel. Mint torzszülött, akit mielõtt élt, már elástak; volnék, mint a magzat, aki fényt sose látott. Ott a gonoszok felhagynak dühükkel, és az elfáradtak nyugalmat találnak. Együtt pihennek ott mind, akik foglyok voltak, nem hallatszik többé robottisztnek hangja. Egyforma lesz ott a szegény és a gazdag, és a rabszolga sem függ majd urától.
<br/>&nbsp;&nbsp;&nbsp;&nbsp;
Miért hagyta világra jönni a szenvedõt, s szomorú szívûnek miért adott életet? Várják a halált, de az bizony nem jön, jobban keresik, mint az elrejtett kincset. Örülnének nagyon saját sírhalmuknak, sírjuk, ha meglelnék, felujjonganának. Útjavesztett embernek minek ily ajándék, annak, akit Isten teljesen körülzárt?
<br/>&nbsp;&nbsp;&nbsp;&nbsp;
Immár kenyeremmé vált a sóhajtozás, s mint a víznek árja, ömlik a panaszom. Mert rám szakadt, amitõl rettegtem, és amitõl féltem, osztályrészem lett. Nincs nekem nyugalmam, nincsen békességem, még meg sem nyugodtam, máris új baj ért.”
</b>
<p><span class="redsmall">VÁLASZOS ÉNEK</span>
<div align="right" class="red">Jób 3, 24-26; 6, 13</div>
<br/><b><span class="red">V.</span>
Immár kenyeremmé vált a sóhajtozás, s mint a víznek árja, ömlik a panaszom. Mert rám szakadt, amitõl rettegtem, és amitõl féltem, osztályrészem lett. <span class="red">*</span> 
Elért engem, Uram, a te haragod.</b>
<br/><b><span class="red">F.</span>
Számomra nincs többé semmi segítség, menekülésemnek minden útja zárva. <span class="red">*</span> 
Elért engem, Uram, a te haragod.</b>
<!--{END:OCR8UTc_CIT1}-->
<!--{BEGIN:OCR8UTc_CIT2}-->
<p>
<b>Szent Ágoston püspök Vallomásainak könyvébõl</b>
<div align="center" class="red">(Lib. 10, 1, 1 – 2, 2; 5, 7: CSEL 33, 226-227. 230-231)</div>
<p>
<div align="center" class="redit">Jól ismersz te, Uram, engemet, akárki vagyok</div>
<b>
<p>&nbsp;&nbsp;&nbsp;&nbsp;
Hadd ismerjelek meg, Ismerõm, hadd ismerjelek meg, amint ismert vagyok én is (1 Kor 13, 12). Áradj lelkembe, lelkem erõssége; alakítsd magadhoz, hogy folt és ránc nélkül legyen a tiéd, és a tiéd is maradjon. Ez a reménységem, ezért beszélek, és ebben a reménységben van örömöm, ha valóban örülök. Minden mást pedig, amit ez az élet nyújt nekünk, annál kevésbé szabad megsiratnunk, minél inkább siratják embertársaink, és annál bõvebben kell könnyet hullatnunk érte, minél kevésbé sírnak miatta az emberek, íme, te az igazságot szereted (Zsolt 50, 8), aki pedig megcselekszi ezt, a világosságra megy (Jn 3, 21). Szándékozom, hogy vallomásaimban ezt cselekedjem elõtted szívemben, írásomban pedig majd tömérdek tanú elõtt.
<br/>&nbsp;&nbsp;&nbsp;&nbsp;
Van-e, Uram, elõtted rejtõzõ valami bennem, még ha nem akarnám is megvallani neked? Hiszen szemed elõtt az emberi lélek mélysége mezítelen. Téged rejtenélek el csupán magam elõl, és nem magamat tõled. Most azonban, midõn sírásom tanú arra, hogy milyen nagyon nem tetszem magamnak, te fényeskedel elõttem, te tetszel nekem, téged szeretlek, reád vágyakozom. Miért? Hogy magamon szégyenkezzek, és elhajítsam magamat, tégedet válasszalak, és ne keressem tetszésedet, de a magamét sem, hacsak nem benned.
<br/>&nbsp;&nbsp;&nbsp;&nbsp;
Jól ismersz te, Uram, engemet, akárki vagyok. Említettem, hogy mit szándékozom elérni e vallomásommal. Nem testem szaván és hangján nyilatkozom, hanem lelkem igéivel és gondolkozásom kiáltásaival. Ismeri õket füled. Ha rossz vagyok, a neked szóló vallomásom nem egyéb, mint hogy nem tetszem magamnak. Ha pedig jó vagyok, nem egyéb a vallomásom neked, mint hogy ezt ne a magam érdeméül rójam, mert te, Uram, megáldod az igaz embert (Zsolt 5, 13), de elõbb a bûnöst megigazulttá teszed (vö. Róm 4, 5). Vallomásom tehát neked szól, Istenem, akár csendesen, akár nem csendesen. Csöndben marad talán a hangom, de kiáltanak szívem érzelmei.
<br/>&nbsp;&nbsp;&nbsp;&nbsp;
Te ítélsz meg, Uram, engem. Bár senki sem tudja az ember belsõ dolgait, csak a benne lakó emberi lélek (1 Kor 2, 11), mégis van valami az emberben, amit nem ismer az ember lelke sem, pedig ez benne lakozik. Te azonban, Uram, te alkottad õt, tehát minden porcikáját ismered. Én, habár megvetem és másnak nem ítélem, csupán pornak és hamunak színed elõtt magamat, mégis tudok rólad valamit, amit nem tudok magamról.
<br/>&nbsp;&nbsp;&nbsp;&nbsp;
Lám, most tükör által homályban látunk, s még nem színrõl színre (vö. 1 Kor 13, 12), és azért míg messze zarándokolok tõled, inkább vagyok magamnak jelenvaló, mint neked, de tudom mégis rólad, hogy semmi módon nem érhet erõszak téged. Nem tudom azonban, hogy milyen kísértés ellen van küzdelemre erõm, és milyen ellen nincsen. Ámde reménykedem, mivel hûséges vagy, és nem engeded, hogy erõnkön felül szenvedjünk kísértést, hanem a kísértéssel együtt a kimenekülést is megadod, hogy kibírjuk.
<br/>&nbsp;&nbsp;&nbsp;&nbsp;
Meg kell tehát vallanom, hogy mit tudok magamról, és azt is, amit nem tudok. Hiszen amit magamról tudok, csupán úgy tudom, hogy fényességeddel rám sugarazol, és amit nem tudok, csak addig nem tudom, míg sötétségem színed elõtt nem változik déli verõfényre.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 138, 1. 2. 7</div>
<br/><b><span class="red">V.</span>
Uram, te megvizsgálsz, és jól ismersz engem; <span class="red">*</span> 
Messzirõl ismered gondolataimat.</b>
<br/><b><span class="red">F.</span>
Lelked elõl ugyan hová mehetnék? Színed elõl hová futhatnék? <span class="red">*</span> 
Messzirõl ismered gondolataimat.</b>
<!--{END:OCR8UTc_CIT2}-->

SZERDA
<!--{BEGIN:OCR8STRc_CIT1}-->
<p>
<b>Jób könyvébõl</b>
<div align="right" class="red">7, 1-21</div>
<div align="center" class="redit">Jób megunta életét, és panaszával Istenhez kiált</div>
<b>
<p>&nbsp;&nbsp;&nbsp;&nbsp; 
Jób így válaszolt barátainak: „Nem szolgálat az ember sorsa a földön? Nem napszámos módján tölti el napjait? Olyan, mint a rabszolga, ki árnyékba vágyik, olyan, mint a napszámos, ki a bérét várja. Csalódással teli hónapok jutottak részemül, keserves éjeket adtak osztályrészül. Már mikor lefekszem, kérdezem: „Mikor virrad?” És mihelyt fölkelek: „Mikor lesz már este?” Tele vagyok kínnal egész alkonyatig.
<br/>&nbsp;&nbsp;&nbsp;&nbsp;
Férgek lepik el testem, s a föld pora fedi. Összeaszalódik s gennyezik a bõröm. Napjaim futnak, mint takács vetélõje, eltûnnek, s nyomukban nem marad reménység. Gondold meg: életem csupán egy lehelet, szemem soha többé nem lát boldogságot. S a szem, amely most lát, soha többé nem lát, keresõ szemeddel nem találsz, nem leszek.
<br/>&nbsp;&nbsp;&nbsp;&nbsp;
Mint felhõ, tovaszáll, eltûnik a távolban, nem tér az vissza, kit az alvilág elnyelt. Házába nem mehet soha többé vissza, és otthona nem látja soha viszont. Ezért én sem türtõztetem magamat: beszélek lelkem gyötrelmében, s elpanaszolom lelkemnek keservét.
<br/>&nbsp;&nbsp;&nbsp;&nbsp;
Tenger vagyok tán? Avagy tengeri szörny? Mert hogy õrzésemre õrszemeket rendelsz. Ha arra gondolok: vigaszt ad fekvõhelyem, ágyam majd segít viselni kínomat, máris megijesztesz álmomban szörnyûmód, rémképek kergetnek újabb gyötrelmekbe. „Fojts meg inkább!” – ez a kívánságom, jobb a halál, mint a sok fájdalom.
<br/>&nbsp;&nbsp;&nbsp;&nbsp;
Eltûnök én immár, nem élek örökké, hagyj hát magamra, életem egy lehelet. Vajon mi az ember, hogy oly nagyra tartod, arra méltatod, hogy törõdj vele? Hisz meglátogatod minden áldott reggel, és próbára teszed minden pillanatban. Mily rég nem veszed le tekinteted rólam! Arra sem hagysz idõt, hogy nyálam lenyeljem.
<br/>&nbsp;&nbsp;&nbsp;&nbsp;
Vétkeztem? Mit tettem? Mondd, emberek Õre! Támadó kedvednek miért vagyok céltábla? Miért vagyok terhedre? Miért nem bocsátod meg a bûneimet, vétkem fölött miért nem hunysz szemet? Mert hogyha egyszer lefekszem a porba, hiába keresel, többé nem leszek.”
</b>
<p><span class="redsmall">VÁLASZOS ÉNEK</span>
<div align="right" class="red">Jób 7, 5. 7. 6</div>
<br/><b><span class="red">V.</span>
Férgek lepik el testem s a föld pora fedi, összeaszalódik s gennyezik a bõröm. <span class="red">*</span> 
Gondold meg, Uram: életem csupán egy lehelet.</b>
<br/><b><span class="red">F.</span>
Napjaim futnak, mint takács vetélõje, eltûnnek, s nyomukban nem marad reménység. <span class="red">*</span> 
Gondold meg, Uram: életem csupán egy lehelet.</b>
<!--{END:OCR8STRc_CIT1}-->
<!--{BEGIN:OCR8STRc_CIT2}-->
<p>
<b>Szent Ágoston püspök Vallomásainak könyvébõl</b>
<div align="center" class="red">(Lib. 10, 26. 37 – 29, 40: CSEL 33, 255-256)</div>
<p>
<div align="center" class="redit">Irgalmad felségében van minden reménységem</div>
<b>
<p>&nbsp;&nbsp;&nbsp;&nbsp;
Ugyan hol találtalak, hogy megismertelek? Nem voltál ugyanis még emlékezetemben, mielõtt téged megismertelek. Hol találtalak volna, hogy megismerhesselek, ha nem magadban, te fölöttem lakozó? Nincs szó itt semmiféle helyrõl. Közelítünk hozzád, és távolodunk tõled, de helyrõl sohasem beszélhetünk. Igazságom, ott vagy mindenütt, és irányítod valamennyi tõled tanácsot kérõt, s egy idõben felelsz az összes kérdezõnek, a különbözõ tanácsért rimánkodónak is.
<br/>&nbsp;&nbsp;&nbsp;&nbsp;
Világosan felelsz, de nem hall mindenki téged világosan. Mindenki tanácsért eseng, amire nézve éppen tanácsot akar, de nem mindig azt hallják az emberek, amit õk szeretnének. Az a legderekabb szolgád, aki nem annyira arra iparkodik, hogy azt hallja tõled, amit õ akar, hanem azt akarja inkább, amit nálad hallott.
<br/>&nbsp;&nbsp;&nbsp;&nbsp;
Éppen olyan régi, mint örökkön új Szépség: késõn gyulladt föl szereteted bennem, íme, belül voltál, én pedig kívül és kint kerestelek. Szépséges világodnak én rútságommal rohantam neki. Velem voltál, de én nem voltam veled. Távol tartottak tõled engem olyan dolgok, amelyek nem léteznének, ha nem volnának benned. Hívtál, kiáltottál, és összetörted süketségemet. Fölcsillámlottál, sugarad rám özönlött, és messze ûzted vakságomat is. Illatoztál, én lélegzetet vettem, és már lihegek feléd. Megízleltelek, már éhezek reád, és szomjúhozlak téged. Megérintettél, és békességedre fölgyulladt a vágyam. 
<br/>&nbsp;&nbsp;&nbsp;&nbsp;
Ha majd teljes mivoltommal hozzád ragaszkodom, nem tép többé sem fáradtság, sem fájdalom. Élõ lesz életem, és majd egészen veled töltekezik. Fölemeled, akit betöltesz, és mert egészen még nem töltöttél el, önmagamnak is terhére vagyok. Csatáznak siralmat érdemlõ örömeimmel örömre méltó szomorúságaim, s nem tudom, melyik félen lesz majd a gyõzelem.
<br/>&nbsp;&nbsp;&nbsp;&nbsp;
Jaj nekem, Uram, könyörülj meg rajtam! Hadakoznak gonosz fájdalmaim derék örömeimmel, és nem tudom, hogy melyik részhez pártol a gyõzelem. Jaj nekem, könyörülj, Uram, rajtam! Jaj nekem! Nem takargatom, íme, sebeimet. Orvos vagy, és én beteg vagyok. Irgalmas vagy, én nyomorult vagyok.
<br/>&nbsp;&nbsp;&nbsp;&nbsp;
Nos, vajon nem küzdelem az ember élete a földön? (Vö. Jób 7, 1). Ki óhajt bajt és nehézségeket? Parancsolod: tûrjük el õket, ámde hogy szeressük is, nem parancsolod. Amit csak tûr az ember, sohasem szereti, ha a tûrést magát talán szereti is. Esetleg örül, hogy tûrhet valamit, de jobban szeretné, ha nem volna mit eltûrnie. Balsorsban jobb napokra vágyakozom, és jósorsban bajtól rettegek. Hol itt a középút, ahol emberi életünk ne lenne küzdelem? Jaj evilági sikereinknek is, még egyszer, újra mondom, mert a balsorstól való rettegés és a romlandó öröm leskelõdik rájuk. Jaj evilági bajainknak is, még egyszer, újra, harmadszor is mondom, mert leskelõdik rájuk jobb napokra váró óhajtásunk. Ámde kemény a balsors, és türelmünk könnyen hajótörést szenved. Tehát az ember élete nem szünet nélkül való küzdelem a földön?
<br/>&nbsp;&nbsp;&nbsp;&nbsp;
Irgalmad nagyságában van csupán minden reménységem.
</b>
<p><span class="redsmall">VÁLASZOS ÉNEK</span>
<div align="right" class="red">Lk 19, 10</div>
<br/><b><span class="red">V.</span>
Éppen olyan régi, mint örökkön új Szépség: késõn gyulladt föl szereteted bennem. <span class="red">*</span> 
Hívtál, kiáltottál, és összetörted süketségemet.</b>
<br/><b><span class="red">F.</span>
Az Emberfia azért jött, hogy megkeresse és megmentse, ami elveszett. <span class="red">*</span> 
Hívtál, kiáltottál, és összetörted süketségemet.</b>
<!--{END:OCR8STRc_CIT2}-->

CSÜTÖRTÖK
<!--{BEGIN:OCR8STVc_CIT1}-->
<p>
<b>Jób könyvébõl</b>
<div align="right" class="red">11, 1-20</div>
<div align="center" class="redit">Cofár elõadja a szokásos véleményt</div>
<b>
<p>&nbsp;&nbsp;&nbsp;&nbsp; 
Jób szavaira a naamai Cofár felelt: „Maradhat válasz nélkül ez a szóáradat, adhatunk igazat egy ilyen szájhõsnek? Hazug szavad elhallgattatja a férfiakat, nincs, ki szembeszállna gúnyos beszédeddel. Magadról azt mondod: „Tiszta az életem, tiszta voltam mindig a szemedben.” Bárcsak újra szólna hozzád az Isten, megnyitná ellened ismét a száját, s feltárná elõtted a mély bölcsességet, amelyen elámul az értelem. Tudd meg: a bûnödet kéri számon tõled!
<br/>&nbsp;&nbsp;&nbsp;&nbsp;
Fel tudod tán fogni Istennek mélységét, mindenható Urad tökéletességét? Magasabb az égnél: mit teszel ennek láttán? Alvilágnál mélyebb: és a te tudásod? Hogyha hosszát méred, a földnél is hosszabb, szélessége nagyobb, mint az óceáné. Hogyha útnak indul, ki szól neki: „Állj meg!” Ha valamit elkezd, ki mondja: „Hagyd abba!” Tudja, hogy az ember tele hamissággal, ismeri a bûnét, azt is szemmel tartja. Észre térhet néha az üresfejû ember, és a vadszamár is szelídebbé válhat. Nos, hozd bensõdet rendbe, és terjeszd felé a kezedet!
<br/>&nbsp;&nbsp;&nbsp;&nbsp;
Ha elveted kezedbõl mind, ami bûnös, és sátradban nem adsz szállást a bûnnek, fejedet akkor magasra tarthatod, lábad szilárdan áll, és nincs mitõl tartanod. Elfelejted akkor sok-sok kínlódásod, úgy gondolsz majd rá, mint az elfolyt vízre. Jobban ragyog az életed, mint a déli nap, és a sötétség is reggelre változik. Biztonságban leszel, mert lesz reménységed, biztos fedél alatt nyugodtan pihenhetsz. Ha aludni akarsz, senki sem riaszt fel, sokan lesznek, akik hizelegnek neked. Közben a bûnösöknek megtörik a szemük, menedékhelyüket is elveszítik, reményük csak az, hogy kilehelik lelkük.”
</b>
<p><span class="redsmall">VÁLASZOS ÉNEK</span>
<div align="right" class="red">2 Kor 4, 8-9. 10</div>
<br/><b><span class="red">V.</span>
Mindenfelõl szorongatnak minket, de össze nem zúznak, bizonytalanságban élünk, de kétségbe nem esünk. <span class="red">*</span> 
Üldözést szenvedünk, de elhagyatottak nem vagyunk.</b>
<br/><b><span class="red">F.</span>
Testünkben folyton-folyvást viseljük Jézus szenvedését, hogy egyszer Jézus élete is megnyilvánuljon testünkön. <span class="red">*</span> 
Üldözést szenvedünk, de elhagyatottak nem vagyunk.</b>
<!--{END:OCR8STVc_CIT1}-->
<!--{BEGIN:OCR8STVc_CIT2}-->
<p>
<b>Nagy Szent Gergely pápa Jób könyvéhez írt „Erkölcsi magyarázatok” címû mûvébõl</b>
<div align="center" class="red">(Lib. 10, 7-8. 10: PL 75, 922. 925-926)</div>
<p>
<div align="center" class="redit">Sokféle az Úr törvénye</div>
<b>
<p>&nbsp;&nbsp;&nbsp;&nbsp;
Jób könyve ezen a helyen mi mást értene Isten törvényén, mint a szeretetet? Ebbõl olvassa ki a lelkünk, hogy hogyan kell cselekedetekben megvalósítanunk az élet parancsait. Az Örök Igazság így határozta meg ezt a törvényt: Az az én parancsom: hogy szeressétek egymást (Jn 15, 12). Pál pedig így beszél róla: A törvény tökéletes teljesítése a szeretet (Róm 13, 10). Máskor pedig ekképpen: Hordozzátok egymás terhét, így teljesítitek Krisztus törvényét (Gal 6, 2). Krisztus törvényén tehát csak a szeretetet érthetjük, amelyet akkor gyakorlunk igazán, amikor jóindulatúan megosztjuk testvérünkkel a terhét.
<br/>&nbsp;&nbsp;&nbsp;&nbsp;
Ezt a törvényt azonban sokfélének mondja a Szentírás, mert a jóra törekvõ buzgóság minden erény megnyilvánulására kiterjeszti a szeretetet. Ez pedig a két fõparanccsal veszi kezdetét, de végül is számtalan dologban fejti ki hatását.
<br/>&nbsp;&nbsp;&nbsp;&nbsp;
Hogy milyen sokféle ez a törvény, azt szépen mutatja be Pál: A szeretet türelmes, a szeretet jóságos; a szeretet nem féltékeny, nem kérkedik, nem cselekszik rosszat, nem nagyravágyó, nem keresi a maga javát, nem gerjed haragra, a rosszat nem rója fel. Nem örül a gonoszságnak, örömét az igazság gyõzelmében leli (1 Kor 13, 4-6).
<br/>&nbsp;&nbsp;&nbsp;&nbsp;
Türelmes tehát a szeretet, mert a rosszat türelemmel elviseli. Jóságos pedig azért, mert a rosszért is bõven fizet jóval. Nem féltékeny: nem is tud irigykedni más sikerére, hiszen ebbõl a világból semmit sem kíván magának. Nem kérkedik, mert csak a lelki jutalmat keresi gondosan, és így a világ szemében nem is akarhat nagynak látszani. Nem cselekszik rosszat, szóba sem jöhet nála az, ami eltér az erkölcsi szabálytól, hiszen õ csak Isten és az embertárs szeretetében buzgólkodik.
<br/>&nbsp;&nbsp;&nbsp;&nbsp;
A szeretet nem nagyravágyó, mert annyira elfoglalja magát belsõ dolgaival, hogy más külsõ dolog egyáltalában nem is érdekli. Nem keresi a maga javát: mindazt, amit itt átmenetileg birtokol, úgy tekinti, mintha nem is az övé volna, hiszen sajátjának semmi mást nem tart, csak azt, amit innen mint maradandót magával vihet. Nem gerjed haragra, mert, ha jogtalanul bánnak is vele, nem enged a bosszú indulatának; csak arra vár, hogy nagy küzdelmeiért majd annál nagyobb jutalmat kapjon. A rosszat nem rója fel, mert annyira törõdik lelke állandó tisztaságával, hogy benne nem tûr meg semmit, ami beszennyezné, és ezért minden gyûlöletet gyökerestõl kiirt.
<br/>&nbsp;&nbsp;&nbsp;&nbsp;
Nem örül a gonoszságnak, mert mindenki iránt telve van szeretettel, és így még az ellenség vesztének sem örvendezik. Örömét az igazság gyõzelmében leli, mert embertársait úgy szereti, mint önmagát; ezért ami erkölcsi jót másokban észrevesz, az neki éppen olyan örömet szerez, mint a saját tökéletesedése. Látjuk tehát, milyen sokféle az Úrnak ez a törvénye.
</b>
<p><span class="redsmall">VÁLASZOS ÉNEK</span>
<div align="right" class="red">Róm 13, 8. 10; Gal 5, 14</div>
<br/><b><span class="red">V.</span>
Ne tartozzatok senkinek semmivel, csak kölcsönös szeretettel, mert aki embertársát szereti, a többi törvényt is megtartja. <span class="red">*</span> 
A törvény tökéletes teljesítése tehát a szeretet.</b>
<br/><b><span class="red">F.</span>
Az egész törvény ebben a mondatban teljesedik be: Szeresd embertársadat, mint saját magadat. <span class="red">*</span> 
A törvény tökéletes teljesítése tehát a szeretet.</b>
<!--{END:OCR8STVc_CIT2}-->

PÉNTEK
<!--{BEGIN:OCR8PIc_CIT1}-->
<p>
<b>Jób könyvébõl</b>
<div align="right" class="red">12, 1-25</div>
<div align="center" class="redit">Jób szerint Isten fölötte áll minden emberi bölcsességnek</div>
<b>
<p>&nbsp;&nbsp;&nbsp;&nbsp; 
Jób így válaszolt Cofárnak: „Ti valóban bölcs emberek vagytok, sírba száll a bölcsesség, ha ti meghaltok. Nekem is van eszem, akárcsak tinektek, én sem állok hátrább, mint ahol ti álltok. Mert ki nem tudja azt, amit ti tudtok? Gúnynak céltáblája barátai elõtt, ki az Istent hívja, hogy feleljen neki? A jámbort és igazt gúnydallal csúfolják. Balsorsnak csúfság jár, véli a gondtalan; kiknek ingadozik lábuk, azoknak kéznél van. A rablók sátrát békesség lakja, az istenkáromlóké meg csupa biztonság, akik az Istent kezükbe merik venni.
<br/>&nbsp;&nbsp;&nbsp;&nbsp;
Kérdezd csak a barmot, az is megtanít rá, az ég madarai hirdetik majd neked. Tanítód lesz, mi a földön csúszik-mászik, a tenger halai elbeszélik neked. Ki az, ki mindebbõl ne tudná meglátni, hogy az Isten keze teremtett mindent? Kezében van minden élõlény párája, és éltetõ lelke az emberi testnek.
<br/>&nbsp;&nbsp;&nbsp;&nbsp;
Ne válogassa meg a fül a szavakat, mint ahogy az íny ízleli az ételt? Bölcsesség lakik a megõszült emberben, és okosság rejlik a hosszú életben. Övé a bölcsesség és a hõsi erõ, nála lakik a tanács és okosság. Amit összetör, többé nem épül föl, s ha valakit bezár, azt ki nem engedik. A víz beivódik, hogyha elrekeszti, ha szabadon hagyja, szétárad a földön.
<br/>&nbsp;&nbsp;&nbsp;&nbsp;
Az értelem s okosság az õ tulajdona, övé a tévelygõ s félrevezetõje. A tanácsurakat butasággal veri, meg a bírákat is bolonddá teszi. Hogyha a királyok övét leoldozza, helyette kötelet csavar derekukra. A papokat mezítláb járatja, a hatalmas urakat meg a porba sújtja. A megbízhatók ajkán megakasztja a szót, és az öregeknek az eszüket veszi. Megvetést zúdít a nemes emberekre, és az erõseknek övét meglazítja.
<br/>&nbsp;&nbsp;&nbsp;&nbsp;
Leleplezi, amit elrejt a sötétség, s napvilágra hozza a halál árnyékait. Népeket fölemel, aztán megsemmisít, kiterjeszti õket, aztán eltörli. Az ország kormányzóit megfosztja eszüktõl, úttalan pusztákon hadd tévelyegjenek. Fény nélkül, sötétben tapogatóznak, támolyognak, mintha ittasok volnának.
</b>
<p><span class="redsmall">VÁLASZOS ÉNEK</span>
<div align="right" class="red">Jób 12, 13. 14; 23, 13</div>
<br/><b><span class="red">V.</span>
Az Úré a bölcsesség és a hõsi erõ, nála lakik a tanács és az okosság. <span class="red">*</span> 
Amit összetör, többé nem épül föl, s ha valakit bezár, azt ki nem engedik.</b>
<br/><b><span class="red">F.</span>
Amit határoz, ki tud azon változtatni? Keresztülvisz mindent, amit csak akar. <span class="red">*</span> 
Amit összetör, többé nem épül föl, s ha valakit bezár, azt ki nem engedik.</b>
<!--{END:OCR8PIc_CIT1}-->
<!--{BEGIN:OCR8PIc_CIT2}-->
<p>
<b>Nagy Szent Gergely pápa Jób könyvéhez írt „Erkölcsi magyarázatok” címû mûvébõl</b>
<div align="center" class="red">(Lib. 10, 47-48: PL 75, 946-947)</div>
<p>
<div align="center" class="redit">A belsõ tanú</div>
<b>
<p>&nbsp;&nbsp;&nbsp;&nbsp;
Akit kigúnyol a barátja, úgy, mint engem, az az Istenhez kiált, és Isten meghallgatja õt (vö. Jób 12, 4). A gyarló ember nem egyszer külsõ vigasztalásnak adja át magát azzal, hogy tetszeleg az emberek elismerésében, amelyben jótetteiért részesítik, így háttérbe szorítja azt, amire jobbik énje vágyódik, és szívesen elidõzik abban, amit hízelgõitõl hall. Már nem is annak örül, hogy boldog, hanem annak, hogy boldognak mondják. Mivel pedig hízelgõ szavakat hajhász, odahagyja azt a jót, ami már jelentkezett benne. Éppen abban a dologban szakad el Istentõl, amelyben már Isten szerint dicséretreméltónak látszott.
<br/>&nbsp;&nbsp;&nbsp;&nbsp;
Nem egyszer megtörténik azonban az, hogy az ember állhatatos lélekkel teszi a jót, és mégis az emberek gúnyolódásának céltáblája lesz. Csodálni kellene, amit mûvel, és gyalázatot kap érte. Az ilyen, akit talán az emberek közé vonzott volna a dicséret, a gyalázkodó szavak hatására visszavonul lelke magányába, és szíve mélyén annál jobban tapad Istenhez, minél kevésbé találja meg az emberek között a lelke nyugalmát. Ilyenkor az ember minden reményét Teremtõjébe helyezi, a gúny és gyalázkodás ostromát állva csak e belsõ tanújához fordul fohászaival. E megalázott ember lelke annyival kerül közelebb Istenhez, amennyire eltávolodik az emberek kegyétõl és elismerésétõl. Szakadatlanul imádkozik, és szorongatásaiban egyre jobban megtisztul, és lelki emberré válik.
<br/>&nbsp;&nbsp;&nbsp;&nbsp;
Találó tehát ez a mondás: Akit kigúnyol a barátja, úgy, mint engem, az az Istenhez kiált, és Isten meghallgatja öt. A rossz emberek ugyanis szidalmaikkal felhívják a jók figyelmét arra, hogy kit kérjenek fel tetteik tanújának. A jó ember magába szállva imádságból merít bátorságot, és éppen az biztosítja neki az isteni meghallgatást, hogy az emberek megvonják tõle a dicséretüket.
<br/>&nbsp;&nbsp;&nbsp;&nbsp;
Figyeljük meg, milyen körültekintésre vall, hogy kiemeli: úgy, mint engem. Vannak ugyanis, akik nem kevésbé szenvednek a gúnytól, és mégsem lesznek Isten elõtt méltók a meghallgattatásra. Ha ugyanis valamilyen bûnük váltja ki a gúnyos nevetést, akkor bizony mások gúnyolódásából nem születik sem erény, sem érdem.
<br/>&nbsp;&nbsp;&nbsp;&nbsp;
Az igazt gúnydallal csúfolják (Jób 12, 4). A világnak bizony ez a bölcsessége: a szív érzéseit ügyeskedéssel rejtegetni, szavakkal a gondolatot elleplezni, a hazugságot igaz színben feltüntetni és az igazságról kimutatni, hogy hazugság.
<br/>&nbsp;&nbsp;&nbsp;&nbsp;
Az igaz ember bölcsessége viszont az, hogy álnok képmutatással nem él, azt mondja, amit gondol; az igazságot, ahogy van, szereti; kerüli a hazugságot, jótettért jót nem vár, a rosszat inkább eltûri, mintsem azt másnak okozza, igazságtalanságot a legkevésbé sem torol meg, az igazságért kapott megvetést haszonnak érzi. Csakhogy éppen az igaz embernek ez az egyszerûsége az, amit kinevetnek: ennek a világnak a bölcsei ostobaságnak tartják a tiszta becsületességet. Az igazak minden jószándékú cselekedetét õk egyenesen ostobaságnak minõsítik, és a jótettekben bármit szentesít is az igazság, bennük dõreséget lát a test szerint való bölcsesség.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 118, 104-105; Jn 6, 69</div>
<br/><b><span class="red">V.</span>
Gyûlölöm a hazugságnak minden útját. <span class="red">*</span> 
Nagyszerû lámpás a te igéd lábam elõtt, ösvényemen csak ez világít.</b>
<br/><b><span class="red">F.</span>
Uram, kihez mennénk? Tied az örök életet adó tanítás. <span class="red">*</span> 
Nagyszerû lámpás a te igéd lábam elõtt, ösvényemen csak ez világít.</b>
<!--{END:OCR8PIc_CIT2}-->

SZOMBAT
<!--{BEGIN:OCR8SOc_CIT1}-->
<p>
<b>Jób könyvébõl</b>
<div align="right" class="red">13, 13 – 14, 6</div>
<div align="center" class="redit">Jób Istenhez fellebbez</div>
<b><p>
&nbsp;&nbsp;&nbsp;&nbsp; 
Jób ezt válaszolta barátainak: „Legyetek most csendben, hadd beszéljek! Aztán jöjjön, aminek jönnie kell! Húsomat fogam közt magam fogom vinni, s a kezembe veszem életemnek sorsát. Öljön hát meg! Úgysincs semmi reménységem. De hogy utam igaz, azt kimutatom! Hisz már ez maga is mentségemre szolgál, mert a bûnös nem mer színe elé lépni.
<br/>&nbsp;&nbsp;&nbsp;&nbsp;
Figyeljetek tehát szavamra pontosan! Amit mondok, az hatoljon fületekbe! Lám, készen állok az ítéletre, és nagyon jól tudom, hogy igazam van. Ki az, aki velem perbe akar szállni? Kész vagyok hallgatni, akár meg is halni.
<br/>&nbsp;&nbsp;&nbsp;&nbsp;
Két dologtól szeretném, hogyha megkímélnél, akkor nem bújok el a színed elõl. Az egyik, hogy vedd le rólam a kezedet, ne kelljen elõtted félelemben élnem. Aztán szólíts, és én megfelelek neked, de én szóljak elõbb, s te csak választ adj. Mekkorák lehetnek bûneim, hibáim? Fedd fel adósságom s minden gonosztettem! Miért rejted el arcodat elõlem, miért veszel olybá, mint ellenségedet? Hulló falevelet akarsz ijesztgetni, kiszáradt pozdorját üldözõbe venni? Keserû dolgokat írsz elõ számomra, ifjú botlásaim írod rovásomra. Te zártad a lábam kalodába, minden utamat szemmel tartod, és vonást húzol a lábam körül. Mint a pudvás fa, szétesik életem, mint a ruhadarab, amit molyok rágnak.
<br/>&nbsp;&nbsp;&nbsp;&nbsp;
Minden ember, aki anyától született, szegény a napokban, de jóllakik gonddal. Mint virág kinyílik, azután elhervad; eltûnik, mint árnyék, nincsen maradása. Nyitva tartod te is szemedet fölötte, s bírói székedhez viszed ítéletre. Tisztátalantól vajon születhet-e tiszta? Nem, egyetlen egy sem!
<br/>&nbsp;&nbsp;&nbsp;&nbsp;
Hogyha már elõre kimérted napjait, hónapjai számát meghatároztad, s kijelölted célját, amit túl nem léphet, akkor ne nézz rá, hagyd inkább magára, amíg le nem tölti idejét a szolga.”
</b>
<p><span class="redsmall">VÁLASZOS ÉNEK</span>
<div align="right" class="red">Vö. Jób 13, 20. 21; vö. Jer 10, 24</div>
<br/><b><span class="red">V.</span>
Ne távolíts el, Uram, színed elõl, vedd le rólam a kezedet, <span class="red">*</span> 
Ne kelljen elõtted félelemben élnem.</b>
<br/><b><span class="red">F.</span>
Fenyíts meg, Uram, de csak mértékkel, nehogy haragodban megsemmisíts! <span class="red">*</span> 
Ne kelljen elõtted félelemben élnem.</b>
<!--{END:OCR8SOc_CIT1}-->
<!--{BEGIN:OCR8SOc_CIT2}-->
<p>
<b>Szent Zénó veronai püspök Értekezéseibõl</b>
<div align="center" class="red">(Tract. 15, 2: PL 11, 441-443)</div>
<p>
<div align="center" class="redit">Jób mint Krisztus elõképe</div>
<b>
<p>&nbsp;&nbsp;&nbsp;&nbsp;
Szeretett testvéreim, amennyire értelmünk felfoghatja, Jób Krisztus elõképének tekinthetõ. Hogy ennek igazsága kiderüljön, nézzük a hasonlóságot: Jóbot igazságosnak mondja az Isten, Krisztus pedig maga az igazságosság, ebbõl a forrásból merítenek mindazok, akik boldogok akarnak lenni. Róla mondja a Szentírás: Felragyog az igazságosság Napja (Mal 3, 20). Jóbot igaznak nevezik, a valódi igazság az Úr, aki az evangéliumban így szól: Én vagyok az út és az igazság (Jn 14, 6).
<br/>&nbsp;&nbsp;&nbsp;&nbsp;
Jób gazdag volt, és van-e valaki gazdagabb az Úrnál? Az õ szolgái is mind gazdagok, övé az egész földkerekség és minden teremtmény, ahogy Szent Dávid is hirdeti: Az Úré a föld és mind, ami betölti, a földkerekség és mind, aki lakja (Zsolt 23, 1). Jóbot háromszor tette próbára a gonosz lélek. Az evangélium tanúsága szerint az Urat is háromszor próbálta megkísérteni. Jób elvesztette minden vagyonát, amije csak volt. Az Úr is elhagyta irántunk való szeretetbõl égi javait, és szegénnyé lett értünk, hogy bennünket gazdaggá tegyen. Jób fiait elpusztította a dühöngõ sátán, az Úr fiait, a prófétákat pedig az esztelen farizeusi népség ölte meg. Jób testét fekélyek szennyezték be, az Úr pedig, amikor testet öltött, magára vette az egész emberiség bûneinek szennyét.
<br/>&nbsp;&nbsp;&nbsp;&nbsp;
Jóbot saját felesége biztatta a bûnre, az Urat pedig a zsinagóga akarta rávenni arra, hogy kövesse az õsök romlott hagyományait. Jóbról azt olvassuk, hogy barátai gúnyolták, az Urat pedig saját papjai és tisztelõi gúnyolták. Jób a férgektõl hemzsegõ szemétdombon ült, az Úr is valóságos szemétdombon ült, ennek a világnak szennyes földjén, a különféle bûnökben és szenvedélyekben fetrengõ emberek között, akik valódi férgek.
<br/>&nbsp;&nbsp;&nbsp;&nbsp;
Jób visszakapta egészségét is, vagyonát is. Az Úr pedig feltámadva, nemcsak egészséget szerzett a benne hívõknek, hanem halhatatlanságot is, és uralmat az egész természet fölött, amint saját maga hirdeti: Mindent átadott nekem Atyám (Lk 10, 22). Jóbnak fiai születtek az elhunytak helyett, az Úr pedig a prófétai fiak helyébe a szent apostolokat nyerte. Jób végül is boldogsága teljében, békében hunyt el. Az Úr pedig áldott marad mindörökké, idõtlen idõkön át.
</b>
<p><span class="redsmall">VÁLASZOS ÉNEK</span>
<div align="right" class="red">Zsid 12, 1-2; 2 Kor 6, 4-5</div>
<br/><b><span class="red">V.</span>
Fussuk meg kitartással az elõttünk levõ pályát. <span class="red">*</span> 
Emeljük tekintetünket a hit szerzõjére és bevégzõjére, Jézusra.</b>
<br/><b><span class="red">F.</span>
Tanúsítsunk nagy türelmet a megpróbáltatásban, a szükségben, a szorongattatásban, ha vernek, fogságba vetnek. <span class="red">*</span> 
Emeljük tekintetünket a hit szerzõjére és bevégzõjére, Jézusra.</b>
<!--{END:OCR8SOc_CIT2}-->
</body>
</html>
