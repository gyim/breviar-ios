<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 34. HÉT</title>
</head>
<body>

<center><b> ÉVKÖZI IDÕ</b>
<p><b>34. HÉT</b></center>
<center><p>OLVASMÁNYOS IMAÓRA</center>
<p><span class="redsmall">Könyörgés</span>
<!-- táto modlitba je pre všedné dni 34. týždòa OCR; iná je na sviatok Krista Krá¾a – viï krkrala.htm -->
<br/><!--{BEGIN:OCR34c_MODLITBA}-->
<br/><b>Istenünk, tedd készségessé híveid akaratát, hogy a megváltás gyümölcsébõl egyre bõvebben részesedve, mindinkább megtapasztaljuk atyai jóságodat.<!--{ZAKONCENIE:SKRZE}--></b>
<!--{END:OCR34c_MODLITBA}-->

<!--{BEGIN:OCR34NEc_RESP}-->
<b><span class="red">V.</span>
Nézd, a nemzetek világosságává tettelek,
<br/><span class="red">F.</span>
Hogy üdvösségem eljusson a föld határáig.</b>
<!--{END:OCR34NEc_RESP}-->
<!-- krátke responzórium, 1. aj 2. èítanie sú uvedené aj tu, aj v_"krkrala.htm" -->
<!--{BEGIN:OCR34NEc_CIT1}-->
<p>
<b>A Jelenések könyvébõl</b>
<div align="right" class="red">1, 4-6.10. 12-18; 2, 26. 28; 3, 5b. 12. 20-21</div>
<div align="center" class="redit">Látomás a megdicsõült Emberfiáról</div>
<b>
<p>&nbsp;&nbsp;&nbsp;&nbsp;
Kegyelem és békesség nektek attól, aki van, aki volt és aki eljõ, meg a hét lélektõl, aki trónja elõtt áll, és Jézus Krisztustól, a hûséges tanútól, a halottak elsõszülöttétõl és a földi királyok fejedelmétõl! Õ szeret minket, vérével megváltott bûneinktõl, s Atyjának, az Istennek országává és papjaivá tett bennünket. Övé a dicsõség és a hatalom örökkön-örökké! Ámen.
<br/>&nbsp;&nbsp;&nbsp;&nbsp;
Az Úr napján elragadtatásba estem. Hátam mögül, mint valami harsona, megszólalt egy hang. Erre megfordultam, hogy megnézzem, ki szól hozzám. Amint elfordultam, hét arany gyertyatartót láttam, a gyertyatartók közt pedig valakit, aki az Emberfiához hasonlított. Bokáig érõ ruhát viselt, aranyöv övezte mellét. Feje és haja fehér volt, mint a hófehér gyapjú, szeme, mint a lobogó tûz, lába, mint a kohóban izzó sárgaréz, hangja, mint a nagy vizek zúgása. Jobbjában hét csillagot tartott, szájából kétélû hegyes kard tört elõ, arca pedig olyan volt, mint a teljes fényében ragyogó nap.
<br/>&nbsp;&nbsp;&nbsp;&nbsp;
Amikor megpillantottam, mint egy halott lába elé rogytam, de megérintett jobbjával, és megszólított: „Ne félj! Én vagyok az elsõ és az utolsó és az élõ. Meghaltam, s lám, mégis élek, örökké. Nálam van a halálnak és az alvilágnak a kulcsa.
<br/>&nbsp;&nbsp;&nbsp;&nbsp;
A gyõztesnek, aki mindvégig kitart szolgálatomban, hatalmat adok a népek fölött. Ezt a hatalmat Atyámtól kaptam. És neki adom a hajnalcsillagot. Nevét nem törlöm ki az élet könyvébõl, hanem megvallom majd Atyám és angyalai elõtt. A gyõztest oszloppá emelem Istenem templomában, és többé nem kerül ki onnan. Ráírom Istenem nevét és Istenem városának nevét, az új Jeruzsálemét, amely Istenemtõl száll alá az égbõl, és az én új nevemet.
<br/>&nbsp;&nbsp;&nbsp;&nbsp;
Nézd, az ajtóban állok és kopogok. Aki meghallja szavam és ajtót nyit, bemegyek hozzá, vele eszem, õ meg velem. A gyõztest magam mellé ültetem a trónra, ahogy én is gyõztem, és együtt ülök Atyámmal a trónon. Akinek van füle, hallja meg, mit mond a Lélek az egyházaknak.”
</b>
<p><span class="redsmall">VÁLASZOS ÉNEK</span>
<div align="right" class="red">Mk 13, 26-27; Zsolt 97, 9</div>
<br/><b><span class="red">V.</span>
Akkor majd meglátjátok az Emberfiát, amint eljön a felhõkön, hatalommal és dicsõséggel. Szétküldi angyalait, <span class="red">*</span> 
És összegyûjti választottait, a szélrózsa minden irányából, a föld szélétõl az ég határáig.</b>
<br/><b><span class="red">F.</span>
Igazságban ítéli meg a földtekét, hûsége szerint mond ítéletet a népeken. <span class="red">*</span> 
És összegyûjti választottait, a szélrózsa minden irányából, a föld szélétõl az ég határáig.</b>
<!--{END:OCR34NEc_CIT1}-->
<!--{BEGIN:OCR34NEc_CIT2}-->
<p>
<b>Origenész áldozópapnak az „Imádság” címû könyvecskéjébõl</b>
<div align="center" class="red">(Cap. 25: PG 11, 495-499)</div>
<p>
<div align="center" class="redit">Jöjjön el a te országod!</div>
<b>
<p>&nbsp;&nbsp;&nbsp;&nbsp;
Isten országa Urunk és Üdvözítõnk mondása szerint nem jön el szembetûnõ módon. Nem lehet azt mondani: Nézzétek, itt van vagy amott (Lk 17, 21); hanem az Isten országa bennünk van, mert közel van hozzánk az ige: ajkunkon és szívünkben (vö. Róm 10, 8). Aki imádkozik azért, hogy jöjjön el Isten országa, az kétségtelenül helyesen teszi, ha azért imádkozik, hogy Isten országa benne megerõsödjék, gyümölcsözzék és beteljesedjék. Hiszen a szentek mindegyikében Isten uralkodik, és minden szent engedelmeskedik Isten szellemi törvényeinek, aki szentjeiben lakik, mint jól kormányzott városban. Az ilyen tökéletes lélekben ott van az Atya, és az ilyenben az Atyával együtt uralkodik Krisztus, eme szavai szerint: Hozzá megyünk, és lakást veszünk nála (Jn 14, 23).
<br/>&nbsp;&nbsp;&nbsp;&nbsp;
Isten bennünk levõ országa akkor fog folytonos elõrehaladásunk révén betetõzéséhez eljutni, amikor beteljesedik az, amirõl az Apostol szól: Krisztus — miután minden alája van már vetve — átadja az uralmat Istennek, az Atyának, hogy Isten legyen minden mindenben (1 Kor 15, 28).
<br/>&nbsp;&nbsp;&nbsp;&nbsp;
Ezért hát olyan szeretõ, ragaszkodó lélekkel, mint amilyen az Igében volt, mondjuk csak szüntelenül mennyei Atyánknak: Szenteltessék meg a te neved, jöjjön el a te országod! (Mt 6, 9-10).
<br/>&nbsp;&nbsp;&nbsp;&nbsp;
Isten országáról meg kell azt értenünk, hogy amiként ott nincs köze az igazságnak a gonoszsághoz, és nem fér össze a világosság a sötétséggel, és nem hozható össze Krisztus Beliállal (2 Kor 6, 14-15), úgy Isten országa sem állhat fenn a bûn országával együtt.
<br/>&nbsp;&nbsp;&nbsp;&nbsp;
Ha tehát azt akarjuk, hogy Isten uralkodjék bennünk, akkor semmi módon se uralkodjék a bûn a mi halandó testünkben (Róm 6, 12), hanem sanyargassuk tagjainkban azt, ami földies (Kol 3, 5), és hozzunk gyümölcsöt a Szentlélekben, hogy bennünk, mint valami lelki Paradicsomban, maga Isten járjon-keljen, s kizárólag Õ uralkodjék bennünk Fölkentjével, Krisztussal. Õ trónoljon bennünk annak a lelki erõnek dicsõségében, amelyet megkapni óhajtunk, s trónoljon addig, amíg bennünk levõ valamennyi ellensége lábainak zsámolyává nem lesz (vö. Zsolt 109, 1); és meg nem szûnik bennünk az õ ellenségének minden uralma, hatalma és ereje.
<br/>&nbsp;&nbsp;&nbsp;&nbsp;
Már meg is valósulhat mindez mindegyikünkben, és az utolsó ellenség, a halál is (1 Kor 15, 26) megszûnhet, úgyhogy Krisztus bennünk mondhatja: Halál, hol a te fullánkod? Halál, hol a te gyõzelmed? (1 Kor 15, 55.) Már most megvalósulhat, hogy romlandó testünk elnyerje a szentséget és romolhatatlanságot, és hogy a halandó levetve a halált az Atya halhatatlanságába (1 Kor 15, 53) öltözzék, hogy a bennünk lévõ Isten uralkodása révén az újjászületés és feltámadás javainak már most is örvendjünk.
</b>
<p><span class="redsmall">VÁLASZOS ÉNEK</span>
<div align="right" class="red">Jel 11, 15; Zsolt 21, 28-29</div>
<br/><b><span class="red">V.</span>
Urunk és Fölkentje megszerezte az uralmat a világ felett, <span class="red">*</span> 
És uralkodni fog örökkön-örökké.</b>
<br/><b><span class="red">F.</span>
Boruljanak le elõtte a nemzetek családjai, mert az Úré a hatalom. <span class="red">*</span> 
És uralkodni fog örökkön-örökké.</b>
<!--{END:OCR34NEc_CIT2}-->

HÉTFÕ
<!--{BEGIN:OCR34POc_CIT1}-->
<p>
<b>Kezdõdik Szent Péter apostol második levele</b>
<div align="right" class="red">1, 1-11</div>
<div align="center" class="redit">Buzdítás az üdvösség útjára</div>
<b>
<p>&nbsp;&nbsp;&nbsp;&nbsp;
Simon Péter, Jézus Krisztusnak szolgája és apostola (üdvözletét küldi) azoknak, akik velünk együtt ugyanabban a mindennél értékesebb hitben részesültek, Istenünk és Megváltónk, Jézus Krisztus irgalmából. Töltsön el benneteket kegyelemmel és békével Istennek és Urunknak, Jézusnak az ismerete!
<br/>&nbsp;&nbsp;&nbsp;&nbsp;
Isteni ereje az Isten szerinti jámbor élethez mindent megadott nekünk: megismertük azt, aki dicsõségével és erejével meghívott minket. Értékes és nagy ígéreteket kaptunk, hogy általuk részeseivé legyetek az isteni természetnek, és megmeneküljetek a romlottságtól, amely a világban uralkodik a bûnös kívánság következtében.
<br/>&nbsp;&nbsp;&nbsp;&nbsp;
Éppen ezért minden igyekezetetekkel legyetek rajta, hogy hitetek megteremje az erényt, az erény a tudást, a tudás a magatok fölötti uralmat, a magatok fölötti uralom a jóban való kitartást, a jóban való kitartás a vallásos érzületet, a vallásos érzület a testvériességet, a testvériesség pedig a szeretetet. Mert ha ezek megvannak és gyarapodnak bennetek, nem marad Urunkra, Jézus Krisztusra vonatkozó ismeretetek hatástalan és meddõ. Az, akiben ezek nincsenek meg, vak és rövidlátó, mert megfeledkezett róla, hogy régi bûneitõl megtisztuljon.
<br/>&nbsp;&nbsp;&nbsp;&nbsp;
Testvérek, ezért még inkább törekedjetek rá, hogy hivatásotokat és kiválasztottságotokat tetteitekkel megpecsételjétek, mert ha ezt megteszitek, nem botoltok el soha. Így lesz ugyanis könnyû számotokra a bemenetel Urunknak és Megváltónknak, Jézus Krisztusnak örök országába.
</b>
<p><span class="redsmall">VÁLASZOS ÉNEK</span>
<div align="right" class="red">Vö. 2 Pét 1, 3. 4; Gal 3, 27</div>
<br/><b><span class="red">V.</span>
Dicsõségével és erejével meghívott titeket az Úr, értékes és nagy ígéreteket kaptatok, <span class="red">*</span> 
Hogy általuk részeseivé legyetek az isteni természetnek.</b>
<br/><b><span class="red">F.</span>
Mindannyian, akik megkeresztelkedtetek Krisztusban, Krisztust öltöttétek magatokra. <span class="red">*</span> 
Hogy általuk részeseivé legyetek az isteni természetnek.</b>
<!--{END:OCR34POc_CIT1}-->
<!--{BEGIN:OCR34POc_CIT2}-->
<p>
<b>Nagy Szent Leó pápa beszédeibõl</b>
<div align="center" class="red">(Serm. 92, 1. 2. 3: PL 54, 454-455)</div>
<p>
<div align="center" class="redit">Kinek milyen a munkája, olyan a bére is</div>
<b>
<p>&nbsp;&nbsp;&nbsp;&nbsp;
Urunk kijelentette: Ha igazságotok nem múlja felül az írástudókét és a farizeusokét, nem juttok be a mennyek országába (Mt 5, 20). De hogyan fogja felülmúlni a mi igazságunk, ha nem arat az irgalom gyõzelmet az ítélet fölött? (Jak 2, 13). Valóban, mennyire illõ, mennyire méltó, hogy az Isten képére és hasonlatosságára alkotott teremtmény utánozza Alkotóját! Isten ugyanis a hívõk kegyelmi megújítását és megszentelését összekötötte bûneik megbocsátásával, lemondott a kíméletlen bosszúállásról, és elengedett minden büntetést. Aki bûnös volt, már bûntelenné lett, és mivel már nincs bûne, megkezdte az erényes életet.
<br/>&nbsp;&nbsp;&nbsp;&nbsp;
A keresztény ember igazsága azáltal is felülmúlhatja az írástudókét és farizeusokét, hogy nem tekinti ugyan semmisnek a törvényt, de elutasítja annak merõben külsõséges értelmezését. Ilyen szellemben tanította az Úr is tanítványait a böjtölésre: Amikor böjtöltök, ne öltsetek olyan ábrázatot, mint a képmutatók, akik komorrá változtatják arcukat, hogy lássék a böjtölésük. Bizony mondom nektek: megkapták jutalmukat (Mt 6, 16). Ugyan milyen jutalmat kaptak? Hát az emberek elismerõ vélekedését. Erre vágyakoznak, ezért mutatják magukat igazaknak. Nyoma sincsen bennük a lelkiismeretességnek: élvezik hazugsággal szerzett jó hírnevüket. Belsõ romlottságukat mások elõtt képmutatásukkal leplezik, és még örülnek is annak, hogy e hazugságuk révén jó hírnevük van.
<br/>&nbsp;&nbsp;&nbsp;&nbsp;
Aki viszont szereti Istent, azt teljesen kielégíti az, hogy Isten tetszésére van. Nem is várhat ugyanis nagyobb jutalmat, mint magát a szeretetet. Mert Isten maga a szeretet, ezért minden szeretet tõle van. A jó és tiszta lélek úgy örül annak, hogy eltelhet õvele, hogy rajta kívül már másban nem is akar gyönyörködni. Hiszen teljesen igaz, amit az Úr mond: Ahol a kincsed, ott a szíved is (Mt 6, 21). Márpedig mi más az ember kincse, mint életének és munkájának gyümölcse, eredménye. Mert amit az ember vet, azt is aratja (Gal 6, 7), és kinek milyen a munkája, olyan a bére is. És ki miben leli örömet, annak szívét az ezzel való törõdés ejti rabságba. Ámde sokféle gazdagság van, és nagyon különbözõk az élvezeti tárgyak is; ezért kinek mi a kincse, az után vágyódik szenvedélyesen. Ha az ember földi dolgok után vágyódik, ha el is éri, akkor sem teszik õt azok boldoggá, hanem szerencsétlenné.
<br/>&nbsp;&nbsp;&nbsp;&nbsp;
Azoknak viszont, akiknek a mennyeiekre van gondjuk, és nem a földiekre, és nem a mulandókra törekszenek, hanem az örökkévalókra, azoknak abban van elrejtve romolhatatlan gazdagságuk, amirõl így ír a próféta: Megkaptuk az Úrtól kincsünket és üdvösségünket: a bölcsességet, a tanítást és a jámborságot. Ezek az igazlelkûség kincsei! (vö. Iz 33, 6). Ezek által és Isten kegyelmének segítségével a földi javak is mennyei javakká alakulnak át, mint amikor például sokan az istenszeretet szolgálatába állítják vagyonukat, amelyhez jogos örökségképpen vagy más módon jutottak. Amikor a szegényeknek osztják szét, amit csak odaadhatnak, olyan gazdagságot gyûjtenek maguknak, amelyet senki sem vehet el tõlük. El nem értéktelenedhet az a pénz, amit alamizsnába fektettek bele! És igazán legyen is ott a szívük, ahol ez a kincsük van, mert az ilyenfajta tõkét igen nagy boldogság kamatoztatni, hogy növekedjék, és nem kell attól félni, hogy netalán veszendõbe megy.
</b>
<p><span class="redsmall">VÁLASZOS ÉNEK</span>
<div align="right" class="red">Gal 6, 9-10. 8</div>
<br/><b><span class="red">V.</span>
Ne fáradjunk bele tenni a jót, mert ha kitartunk, annak idején aratni is fogunk. <span class="red">*</span> 
Amíg tehát idõnk van, tegyünk jót.</b>
<br/><b><span class="red">F.</span>
Amit az ember vet, azt is aratja. <span class="red">*</span> 
Amíg tehát idõnk van, tegyünk jót.</b>
<!--{END:OCR34POc_CIT2}-->

KEDD
<!--{BEGIN:OCR34UTc_CIT1}-->
<p>
<b>Szent Péter apostol második levélbõl</b>
<div align="right" class="red">1, 12-21</div>
<div align="center" class="redit">Az apostolok és a próféták tanúságtétele</div>
<b>
<p>&nbsp;&nbsp;&nbsp;&nbsp;
Szeretteim! Folyton rajta leszek, hogy emlékeztesselek benneteket ezekre, ha ismeritek is, és biztosak vagytok is a most felfogható igazságban. Kötelességemnek tartom ugyanis, hogy amíg élek, buzdítsalak és ösztönözzelek benneteket, mert tudom, hogy közel van életem vége, hisz Urunk, Jézus Krisztus is tudtomra adta. De igyekszem, hogy ezekrõl halálom után is mindig megemlékezhessetek.
<br/>&nbsp;&nbsp;&nbsp;&nbsp;
Mert nem kieszelt meséket vettünk alapul, amikor tudtul adtuk nektek Jézus Krisztus hatalmát és megjelenését, mert hiszen szemlélõi voltunk nagyságának. Amikor ugyanis az Atyaisten tiszteletet nyilvánított iránta, és megdicsõítette, ez a szózat hallatszott rá vonatkozóan a fölséges dicsõség hazájából: „Ez az én szeretett Fiam, akiben kedvem telik.” Ezt az égbõl jövõ szózatot mi is hallottuk, amikor ott voltunk vele a szent hegyen.
<br/>&nbsp;&nbsp;&nbsp;&nbsp;
Így a prófétai jövendöléseket még jobban hisszük. Jól teszitek, ha figyeltek rájuk, mint sötétben világító lámpásra, amíg a nappal fel nem virrad, és a hajnalcsillag fel nem ragyog a szívetekben. Elõször is azt értsétek meg, hogy az írásnak egyetlenegy jövendölése sem származik önkényes értelmezésbõl. Hisz sohasem keletkezett jövendölés emberi akaratból, hanem mindig csak a Szentlélektõl sugalmazva beszéltek — Isten megbízottaiként — a szent emberek.
</b>
<p><span class="redsmall">VÁLASZOS ÉNEK</span>
<div align="right" class="red">Jn 1, 14; 2 Pt 1, 16b. 18b</div>
<br/><b><span class="red">V.</span>
Az Ige testté lett, és közöttünk élt. <span class="red">*</span> 
Láttuk dicsõségét, az Atya Egyszülöttének dicsõségét.</b>
<br/><b><span class="red">F.</span>
Szemlélõi voltunk nagyságának, amikor ott voltunk vele a szent hegyen. <span class="red">*</span> 
Láttuk dicsõségét, az Atya Egyszülöttének dicsõségét.</b>
<!--{END:OCR34UTc_CIT1}-->
<!--{BEGIN:OCR34UTc_CIT2}-->
<p>
<b>Szent Ágoston püspöknek Szent János evangéliumáról szóló fejtegetéseibõl</b>
<div align="center" class="red">(Tract. 35, 8-9: CCL 36, 321-323)</div>
<p>
<div align="center" class="redit">Odaérsz majd a forráshoz, és meglátod magát a világosságot</div>
<b>
<p>&nbsp;&nbsp;&nbsp;&nbsp;
Összehasonlítva magunkat a hitetlenekkel, mi keresztények már világosság vagyunk. Erre vonatkozóan mondja az Apostol: Valaha sötétség voltatok, most azonban világosság az Úrban. Éljetek úgy, mint a világosság fiai (Ef 5, 8). Máshol pedig azt mondja: Múlóban az éjszaka, a nappal pedig közel. Vessük hát le a sötétség tetteit, és öltsuk fel a világosság fegyvereit. Éljünk tisztességesen, mint nappal (Róm 13, 12).
<br/>&nbsp;&nbsp;&nbsp;&nbsp;
Mivel azonban, azzal a világossággal összehasonlítva, amelybe majd eljutunk, még sötét éjszaka a nappal is, amelyben jelenleg élünk, ezért hallgasd meg Péter apostolt. A Krisztus Urunkhoz hangzó égi szózatot közli az õ isteni méltóságáról: „Ez az én szeretett Fiam, akiben kedvem telik.” Ezt az égbõl jövõ szózatot — mondja — mi is hallottuk, amikor ott voltunk vele a szent hegyen (2 Pét 1, 17-18). De mivel mi nem voltunk ott, és ezt a mennyei szózatot akkor nem is hallottuk, ezért mondja nekünk maga Péter apostol: így a prófétai jövendöléseket még jobban hisszük. Jól teszitek, ha figyeltek rájuk, mint sötétben világító lámpásra, amíg a nappal fel nem virrad, és a hajnalcsillag fel nem ragyog a szívetekben (2 Pét 1, 19-20).
<br/>&nbsp;&nbsp;&nbsp;&nbsp;
Amikor tehát a mi Urunk, Jézus Krisztus majd eljön — amint Szent Pál apostol is mondja —, majd megvilágítja a sötétség titkait, és földeríti a szívek szándékait. Akkor majd mindenki megkapja az elismerést az Istentõl (1 Kor 4, 5). Amikor majd eljön az a nap, akkor már nem lesz szükség lámpásra, nem olvassák már nekünk a Prófétát, nem nyitják már fel az Apostol írásait, nem keressük már János tanúságtételét, még magára az Evangéliumra sem lesz már szükségünk. Tehát megszûnik az egész Szentírás is, amely pedig jelen életünk éjszakájában lámpásként világított nekünk, hogy ne maradjunk sötétségben.
<br/>&nbsp;&nbsp;&nbsp;&nbsp;
Miután már mindez megszûnt, hogy már ne világítson nekünk, mintha még mindig rászorulnánk, és ne világítson Isten ama embereinek sem, akik mindezt az írást kezünkbe adták, tehát miután már azt az igazi és tiszta fényt látjuk — hiszen már az elõzõ segítséget nyújtó lámpások megszûntek —, ugyan mit is fogunk látni? Mi lesz majd az értelem tápláléka? Aki majd lát, azt majd mi örvendezteti? Honnan lesz majd az az öröm, amit szem nem látott, fül nem hallott, és emberi szív föl nem fogott? (Vö. 1 Kor 2, 9). Mit látunk majd?
<br/>&nbsp;&nbsp;&nbsp;&nbsp;
Kérlek titeket, szeressetek velem együtt, hittel fussatok velem együtt, a mennyei haza után vágyódjunk, a mennyei otthonunk után sóhajtozzunk! Itt csak vándoroknak tekintsük magunkat! Mit látunk majd? Most azt mondja az evangélium: Kezdetben volt az Ige, az Ige Istennél volt, és Isten volt az Ige (Jn 1, 1). Akkor majd a forráshoz érsz, ahonnan eddig csak harmat hullt rád, ahonnan eddig a sugár csak ferdén és megtörve jutott a szíved sötétjébe. Ott meglátod magát a tiszta fényt, amelynek látásától és erejétõl majd te is megtisztulsz. János maga mondja: Szeretteim, most Isten gyermekei vagyunk, de még nem nyilvánvaló, hogy mik leszünk. Azt tudjuk, hogy ha megjelenik, hozzá leszünk hasonlók, mert látni fogjuk, amint van (1 Jn 3, 2). Úgy gondolom, hogy felkeltettem lelketek vágyát a mennyeiek után, persze a romlandó test gátolja a lelket, és a földi sátor ránehezedik a sokat tûnõdõ elmére (Bölcs 9, 15). Most már én is becsukom az evangéliumos könyvet, ti is eltávoztok innen, és majd mindnyájan hazamentek. Jó volt így közösségben együtt látnunk a világosságot, jó volt annak együtt örülnünk, együtt ujjonganunk. Ha most egymást el is hagyjuk, azt a fényt soha el nem hagyjuk.
</b>
<p><span class="redsmall">VÁLASZOS ÉNEK</span>
<div align="right" class="red">Jel 22, 5. 4</div>
<br/><b><span class="red">V.</span>
Nem lesz többé éjszaka, és nem szorulnak rá a lámpa világítására, sem a nap fényére. <span class="red">*</span> 
Az Úristen ragyogja be õket, és uralkodni fognak örökkön-örökké.</b>
<br/><b><span class="red">F.</span>
Látni fogják arcát, és a homlokukon lesz a neve. <span class="red">*</span> 
Az Úristen ragyogja be õket, és uralkodni fognak örökkön-örökké.</b>
<!--{END:OCR34UTc_CIT2}-->

SZERDA
<!--{BEGIN:OCR34STRc_CIT1}-->
<p>
<b>Szent Péter apostol második levélbõl</b>
<div align="right" class="red">2, 1-9</div>
<div align="center" class="redit">A tévtanítók</div>
<b>
<p>&nbsp;&nbsp;&nbsp;&nbsp;
Szeretteim! Akadtak a nép körében hamis próféták is, ahogy a ti körötökben is föllépnek majd hamis tanítók, akik veszélyes tévtanokat terjesztenek, s még megváltó Urukat is tagadják, s ezzel gyors pusztulást vonnak magukra. Sokan követik majd õket erkölcstelenségükben, s miattuk szidni fogják az igazi vallást. Kapzsiságukban megkísérlik, hogy hízelgõ szavakkal becsapjanak majd titeket. De már rég kimondatott az ítélet, s pusztulásukat nem kerülik el.
<br/>&nbsp;&nbsp;&nbsp;&nbsp;
Mert az Isten az angyaloknak sem kegyelmezett, amikor vétkeztek, hanem az alvilág sötét mélyébe taszította õket, hogy maradjanak õrizetben az ítéletre, és a régi világnak sem kegyelmezett, hanem csak Noét, az igazság hírnökét mentette meg nyolcadmagával, amikor az istentelen világra rázúdította a vízözönt, vagy amikor Szodoma és Gomorra városát elhamvasztotta és végpusztulással büntette, hogy példát adjon a késõbbi korok bûnöseinek. Ugyanakkor megmentette az igaz Lótot, aki ezeknek a gonoszoknak kicsapongó életmódja miatt annyira szenvedett; az igaznak ugyanis, aki köztük élt, napról napra látnia és hallania kellett a törvénysértõ tetteket, s ez vallásos lelkének nagy gyötrelmet okozott. Ért hozzá az Úr, hogy az Isten szerint élõket kiragadja a kísértésbõl, a gonoszok büntetésével pedig várjon az ítélet napjáig.
</b>
<p><span class="redsmall">VÁLASZOS ÉNEK</span>
<div align="right" class="red">Mt 7, 15; 24, 11. 24</div>
<br/><b><span class="red">V.</span>
Óvakodjatok a hamis prófétáktól! Báránybõrben jönnek hozzátok, <span class="red">*</span> 
De belül ragadozó farkasok.</b>
<br/><b><span class="red">F.</span>
Számos hamis próféta lép fel, nagy jeleket visznek végbe, és sokakat tévedésbe ejtenek. <span class="red">*</span> 
De belül ragadozó farkasok.</b>
<!--{END:OCR34STRc_CIT1}-->
<!--{BEGIN:OCR34STRc_CIT2}-->
<p>
<b>Szent Makáriosz püspöknek tulajdonított szentbeszédekbõl</b>
<div align="center" class="red">(Hom. 28: PG 34, 710-711)</div>
<p>
<div align="center" class="redit">Jaj a, léleknek, ha nem lakozik benne Krisztus!</div>
<b>
<p>&nbsp;&nbsp;&nbsp;&nbsp;
Miként hajdan a zsidókra haragvó Isten Jeruzsálemet ellenségei elõtt gúnyt tárgyává tette, hiszen azok uralkodtak fölöttük, akik gyûlölték õket, és nem volt többé náluk sem ünnep, sem áldozat, parancsainak megszegése miatt, ugyanígy átadja Isten a lelket is azoknak az ellenségeknek, akik tévútra vezették és teljes gyalázatba vitték a lelket.
<br/>&nbsp;&nbsp;&nbsp;&nbsp;
Miként egy ház is, ha nem lakik benne az ura, sötétségbe, gyalázatba és becstelenségbe borul, tele lesz piszokkal és szeméttel, ugyanígy az Urat és a vele örvendezõ angyalokat hûtlenül elhagyó lélek is a bûn sötétségével, rút érzelmekkel és mindenféle gyalázatossággal lesz tele.
<br/>&nbsp;&nbsp;&nbsp;&nbsp;
Jaj az útnak, ha senki sem járja, ha senki emberfiának szava nem csendül rajta, mert vadállatok tanyája lesz! Jaj a léleknek, ha nem lakozik benne az Úr, és szavával a lelki gonoszság fenevadjait el nem kergeti onnan! Jaj a háznak, ha nem lakik benne ura! Jaj a termõföldnek, ha nincs földmûvese, aki gondozza! Jaj a hajónak, ha nincs kormányosa, mert a tenger viharzó hullámain hányatva elpusztul! Jaj a léleknek, ha nem lakik benne az igazi Kormányos, Krisztus, mert a sötétség ádáz tengerén hányódva, az érzelmek hullámveréseitõl megtépázva, és a gonosz lelkektõl mint vészes vihartól meggyötörve, végül is pusztulásba sodródik.
<br/>&nbsp;&nbsp;&nbsp;&nbsp;
Jaj a léleknek, ha nincs Krisztusa, aki õt jóságosan gondozza, hogy megteremhesse a Szentlélek jó gyümölcseit! Ha egy lélek elhagyta Krisztust, akkor tövissel, bogánccsal lesz tele, és ahelyett, hogy gyümölcsöt termett volna, tûzre való lesz, és elég. Jaj a léleknek, ha nem lakozik benne Ura és Krisztusa, mivel õt elhagyta, ezért csúf hajlamokkal lesz tele, s a vétkek tanyájává válik!
<br/>&nbsp;&nbsp;&nbsp;&nbsp;
Miként ugyanis a földmûvesnek, ha földje megmunkálására készül, elõ kell vennie a földmûveléshez szükséges eszközöket, és megfelelõ ruhát kell öltenie, ugyanígy Krisztus is, az égi Király és igazi földmûves, amikor eljött a bûn miatt elhagyatottá lett emberi nemhez, magára véve az emberi testet és szerszámként a keresztet hordozva, munkálta meg az elhagyott lelket. Kitépte belõle a töviseket, a gonosz lelkek tüskés bozótját, kiszaggatta a vétkek vadhajtásait, és bûneinek kóróját elégette tûzben. Miután így megmunkálta keresztfájával az emberiség lelkét, beleplántálta a Szentlélek szépséges kertjét, hogy az Istennek, mint Urának mindenfajta ízes és kedves gyümölcsöt teremjen.
</b>
<p><span class="redsmall">VÁLASZOS ÉNEK</span>
<div align="right" class="red">Jn 15, 1. 5. 9</div>
<br/><b><span class="red">V.</span>
Én vagyok a szõlõtõ, ti a szõlõvesszõk. <span class="red">*</span> 
Aki bennem marad, s én benne, az bõ termést hoz.</b>
<br/><b><span class="red">F.</span>
Amint engem szeret az Atya, úgy szeretlek én is titeket. <span class="red">*</span> 
Aki bennem marad, s én benne, az bõ termést hoz.</b>
<!--{END:OCR34STRc_CIT2}-->

CSÜTÖRTÖK
<!--{BEGIN:OCR34STVc_CIT1}-->
<p>
<b>Szent Péter apostol második levélbõl</b>
<div align="right" class="red">2, 9-22</div>
<div align="center" class="redit">A tévtanítók sorsa</div>
<b>
<p>&nbsp;&nbsp;&nbsp;&nbsp;
Szeretteim! Ért hozzá az Úr, hogy az Isten szerint élõket kiragadja a kísértésbõl, a gonoszok büntetésével pedig várjon az ítélet napjáig, fõként azokéval, akik szennyes testi vágyakat hajszolnak és az Isten felsõbbségét nem ismerik el.
<br/>&nbsp;&nbsp;&nbsp;&nbsp;
Vakmerõk, önhittek, nem félnek káromolni (az égi) hatalmasságokat, noha a náluknál erõsebb és hatalmasabb angyalok nem vádolják õket az Úr elõtt. De ezek — mint az oktalan állatok, amelyek természetüknél fogva megfogásra és levágásra valók — azt káromolják, amit nem ismernek. Mint azok, ezek is elpusztulnak. Megkapják gonoszságukért a bért. Élvezetnek tártják világos nappal a dõzsölést, szenny- és piszokfoltok õk, kéjelegnek az élvezetekben, amikor veletek együtt lakmároznak. Szemük tele van azzal, akivel házasságot törnek, és éhes a bûnre. Csábítgatják az állhatatlan lelkeket, szívük hozzá van szokva a kapzsisághoz: átkozottak! Az egyenes utat elhagyták, és eltévelyedtek, Boszor fiának, Bileámnak útjain járnak, aki igazságtalan bérre vágyott, de bûne miatt rendreutasították: a néma teherhordó állat emberi hangon szólalt meg, és megakadályozta a próféta esztelenségét.
<br/>&nbsp;&nbsp;&nbsp;&nbsp;
Kiszáradt források, szélvész kergette fellegek, akikre a sötétség homálya vár. Mert nagyhangú, üres szólamokkal buja testi vágyakra csábítják azokat, akik éppen csak hogy kiszabadultak azok közül, akik tévúton járnak. Szabadságot ígérnek nekik, jóllehet a romlottság rabjai, hisz mindenki annak a rabja, aki legyõzte.
<br/>&nbsp;&nbsp;&nbsp;&nbsp;
Mert akik a világ romlottságából kimenekültek az Úrnak és Megváltónak, Jézus Krisztusnak megismerése útján, aztán újra belemerültek, és hatalmába estek, azoknak ez az utóbbi állapotuk rosszabb, mint az azelõtti volt. Mert jobb lett volna nekik, ha nem ismerték volna a nekik adott szent parancsokat, mint hogy aztán hûtlenek lettek hozzájuk. Illik rájuk, amit a közmondás mond: „Visszatért a kutya a hányadékához” és: „A megfürdött disznó pocsolyában hentereg.”
</b>
<p><span class="redsmall">VÁLASZOS ÉNEK</span>
<div align="right" class="red">Fil 4, 8. 9; 1 Kor 16, 13</div>
<br/><b><span class="red">V.</span>
Arra irányuljanak gondolataitok, ami igaz, tisztességes, ami ártatlan: <span class="red">*</span> 
Ezt váltsátok tettekre, és veletek lesz a béke Istene.</b>
<br/><b><span class="red">F.</span>
Vigyázzatok, tartsatok ki állhatatosan a hitben, viselkedjetek férfiasan, legyetek erõsek. <span class="red">*</span> 
Ezt váltsátok tettekre, és veletek lesz a béke Istene.</b>
<!--{END:OCR34STVc_CIT1}-->
<!--{BEGIN:OCR34STVc_CIT2}-->
<p>
<b>Aranyszájú Szent János püspöknek a Máté-evangéliumról mondott szentbeszédeibõl</b>
<div align="center" class="red">(Hom. 33, 1. 2: PG 57, 389-390)</div>
<p>
<div align="center" class="redit">Bárányként gyõzünk, farkasként vereséget szenvedünk</div>
<b>
<p>&nbsp;&nbsp;&nbsp;&nbsp;
Ameddig megmaradunk báránynak, gyõzünk, és még ha töméntelen farkas leselkedik is reánk, gyõzelmet aratunk. Ha azonban farkasokká lennénk, vereséget szenvednénk, mert akkor már nem állna mellettünk erõs védelmezõnk, a Pásztor. Mert õ nem farkasokat, hanem juhokat õriz, ezért ha farkas lennél, magadra hagyna, és eltávozna tõled: mert nem hagynád, hogy jóságosan védjen.
<br/>&nbsp;&nbsp;&nbsp;&nbsp;
Halljuk csak, mit is beszél errõl? Azt mondja: ne nyugtalankodjatok azért, hogy farkasok közé küldelek titeket, és azt parancsolom, hogy olyanok legyetek, mint a bárányok és a galambok. Megtehetném éppen az ellenkezõjét is, hogy semmi bajotok se legyen. Elküldhetnélek titeket úgy is, hogy semmit se kellene szenvednetek, tehát nem úgy, mint a farkasok közé küldött bárányokat, hanem úgy, hogy még az oroszlánoknál is félelmetesebbek legyetek. De jobb, hogy így küldelek titeket, mert így nagyobb lesz a dicsõségtek, és így lesz nyilvánvalóvá az én hatalmam is. Pálnak is ezt mondta: Elég neked az én kegyelmem, mert az én erõm a te gyengeségedben lesz teljessé (vö. 2 Kor 12, 9). Tehát ezért küldtelek én titeket is így. Hiszen amikor ezt mondja: Úgy küldelek titeket, mint bárányokat (Mt 10, 16), ebbe beleérti azt is, hogy el ne csüggedjen a szívetek: mert én tudom, nagyon is jól tudom, hogy ti éppen így lesztek majd mindenkivel szemben legyõzhetetlenek.
<br/>&nbsp;&nbsp;&nbsp;&nbsp;
Azután pedig, hogy valamit õk maguk is tegyenek, és ne úgy tûnjek fel az emberek elõtt, hogy minden csak a kegyelem mûve, és nehogy bárki is azt gondolja, hogy ezek érdem nélkül kapják majd a babérkoszorút, azért fûzi hozzá: Legyetek tehát okosak, mint a kígyók, és egyszerûek, mint a galambok (Mt 10, 16). De — mondhatják — mit segít rajtunk az okosságunk annyi veszedelem között? És egyáltalán, hogyan tudunk okosak maradni, amikor oly nagy hullámok ostromolnak bennünket? Lehet aztán akármilyen okos is az a bárány, ha egyszer körülfogják a farkasok, annyi sok farkas közt ugyan mire megy okosságával? Aztán lehet bármennyire is szelíd az a galamb, mit használ neki, ha annyi sok sólyom üldözi? Ezekben az értelem nélküli lényekben persze mindez valóban nem ér semmit, de tinálatok mégis sokat fog használni.
<br/>&nbsp;&nbsp;&nbsp;&nbsp;
De lássuk csak, milyen okosságot kíván meg itt az Úr. A kígyó okosságát. Nézd, a kígyó kész mindent elveszíteni, még ha kettévágják is a testét, akkor sem támad vissza a bántójára, csak az a fontos neki, hogy a fejét megmentse. Te is ezt tedd! — mondja. — Hited kivételével adj oda mindent: ha kell, a vagyont is, a testedet is, még magát az életedet is. Mert a hit a fej és a gyökér. Ha azt megõrzöd, még ha mindent elveszítenél is, majd úgyis újra visszaszerzel mindent azután, sokkal gazdagabb ragyogásban. Ezért szól úgy a parancsa, hogy ne csak egyszerû legyél, és ne csak okos legyél, hanem ezt a kettõt úgy kell összeegyeztetned, hogy igazi erény legyen belõle. Megkövetelte tehát a kígyó okosságát, nehogy a támadásban halálos sebet kapj, de megkövetelte a galamb egyszerûségét is, nehogy bosszút állj a megbántóidon, és nehogy megtorold álnok cselvetõidet. Az okosság ugyanis semmit sem ér, ha ez nem járul még hozzá.
<br/>&nbsp;&nbsp;&nbsp;&nbsp;
Senki se gondolja azt, hogy e parancsot nem lehet teljesíteni. Az Úr ugyanis mindenki másnál jobban ismeri az életet, és nagyon jól tudja, hogy a támadást támadással nem lehet megszüntetni, hanem csak szelíd egyszerûséggel.
</b>
<p><span class="redsmall">VÁLASZOS ÉNEK</span>
<div align="right" class="red">Mt 10, 16; Jn 12, 36</div>
<br/><b><span class="red">V.</span>
Nézzétek, úgy küldelek titeket, mint bárányokat a farkasok közé, mondja az Úr. <span class="red">*</span> 
Legyetek tehát okosak, mint a kígyók, és egyszerûek, mint a galambok.</b>
<br/><b><span class="red">F.</span>
Amíg veletek van a világosság, higgyetek a világosságban, hogy a világosság fiai legyetek. <span class="red">*</span> 
Nézzétek, úgy küldelek titeket, mint bárányokat a farkasok közé, mondja az Úr.</b>
<!--{END:OCR34STVc_CIT2}-->

PÉNTEK
<!--{BEGIN:OCR34PIc_CIT1}-->
<p>
<b>Szent Péter apostol második levélbõl</b>
<div align="right" class="red">3, 1-18</div>
<div align="center" class="redit">Buzdítás Krisztus végsõ eljövetelének városára</div>
<b>
<p>&nbsp;&nbsp;&nbsp;&nbsp;
Szeretteim! Ez már a második levelem, amelyet nektek írok. Arra törekszem, hogy bennük emlékeztesselek benneteket, és így ébren tartsam bennetek a tiszta lelkületet, hogy jussanak eszetekbe, amiket a szent próféták elõre megmondták, továbbá Urunk és Megváltónk parancsa, amelyet apostolaitok közöltek veletek. Elõször is értsétek meg, hogy az utolsó napokban csúfondáros gúnyolódok fognak fellépni, akik saját vágyaik szerint élnek, és azt mondják: „No, hol van (Krisztus) megígért eljövetele? Amióta atyáink meghaltak, minden marad úgy, ahogy a teremtés kezdetén volt.”
<br/>&nbsp;&nbsp;&nbsp;&nbsp;
De ezek szándékosan tagadják maguk elõtt, hogy az ég õsidõktõl fogva volt, és a föld is azóta, hogy az Isten szavára a vízbõl és a víz által létrejött, így pusztult el vízözönnel az akkori világ is. De a mostani eget és földet ez a szó megmentette, hogy az ítéletnek és az istentelen emberek pusztulásának napjára megmaradjon a tûznek.
<br/>&nbsp;&nbsp;&nbsp;&nbsp;
Szeretteim, fõképp egy dolog ne kerülje el figyelmeteket, az, hogy egy nap az Úr elõtt annyi, mint ezer év, ezer év pedig annyi, mint egy nap. Az Úr nem késik ígéretét teljesíteni, ahogy némelyek késedelmeskedésnek tartják, hogy türelemmel viseltetik irántatok, mert nem akarja, hogy valaki is elvesszen, hanem hogy mindenki bûnbánatot tartson. Mint a tolvaj, úgy jön el az Úr napja. Ezen a napon az egek nagy robajjal megszakadnak, az elemek a tûz hevétõl felbomlanak, a föld és ami rajta van, elenyészik.
<br/>&nbsp;&nbsp;&nbsp;&nbsp;
Mivel így minden elpusztul, minden tekintetben szentül és vallásosan kell élnetek, hiszen várjátok és siettetitek az Isten napjának eljövetelét, amikor is az egek lángba borulnak és felbomlanak, az elemek a tûz hevétõl megolvadnak. Mi ígérete alapján új eget és új földet várunk, az igazságosság hazáját.
<br/>&nbsp;&nbsp;&nbsp;&nbsp;
Szeretteim, minthogy ezt várjuk, legyetek rajta, hogy békességben, tisztán és feddhetetlenül találjon benneteket. Urunk türelmét tartsátok üdvösségnek, ahogy szeretett testvérünk, Pál írta nektek ajándékul kapott bölcsességében minden olyan levélben, amelyben ezekrõl a dolgokról beszél. Vannak bennük nehezen érthetõ dolgok, ezeket a tanulatlan és állhatatlan emberek kicsavarják a saját vesztükre, akárcsak a többi írást is.
<br/>&nbsp;&nbsp;&nbsp;&nbsp;
Szeretteim, mivel már eleve tudtok errõl, vigyázzatok, nehogy a gonoszok tévedése elsodorjon benneteket, és elveszítsétek bíztonságotokat. Gyarapodjatok Urunk és Megváltónk, Jézus Krisztus kegyelmében és ismeretében. Neki legyen dicsõség most és az örökkévalóság napján! Ámen.
</b>
<p><span class="redsmall">VÁLASZOS ÉNEK</span>
<div align="right" class="red">Iz 65, 17. 18; Jel 21, 5</div>
<br/><b><span class="red">V.</span>
Új eget és új földet teremtek; örüljetek azon mindörökké, amit majd teremtek: <span class="red">*</span> 
Íme, újra teremtek mindent.</b>
<br/><b><span class="red">F.</span>
Jeruzsálemet „öröm”-nek teremtem és népét „ujjongás”-nak. <span class="red">*</span> 
Íme, újra teremtek mindent.</b>
<!--{END:OCR34PIc_CIT1}-->
<!--{BEGIN:OCR34PIc_CIT2}-->
<p>
<b>Szent Ciprián püspök és vértanúnak „A halandóság” címû értekezésébõl</b>
<div align="center" class="red">(Cap. 18. 24. 26: CSEL 3, 308. 312-314)</div>
<p>
<div align="center" class="redit">Ne féljünk a haláltól, a halhatatlanságra gondoljunk!</div>
<b>
<p>&nbsp;&nbsp;&nbsp;&nbsp;
Mindig arra kell gondolnunk, hogy nekünk nem a magunk akaratát, hanem Isten akaratát kell megtennünk, ahogyan az Úr tanított rá minket a mindennapi imádságban. Milyen fonák és helytelen dolog: könyörgünk, hogy legyen meg Isten akarata, amikor pedig Isten magához hív és kiszólít minket ebbõl a világból, akkor nem fogadunk szót teljes készséggel akaratának és parancsának. Ellenállunk, tusakodunk, és makacskodó szolgák módjára valósággal odahurcoltatjuk magunkat az Úr színe elé, szomorúak vagyunk, búslakodunk. Nem távozunk e földrõl készséges akarattal, hanem bilincsbe verve kényszerítenek rá, és akkor még azt is várjuk, hogy mennyei jutalommal tüntessen ki minket Isten, akihez csak húzódozva megyünk. Vajon milyen szándékkal kérjük esedezve, hogy jöjjön el a mennyek országa, ha minket viszont ennyire gyönyörködtet e földi fogság? Oly sokszor megismételt imával kérjük és sürgetjük, hogy mielõbb virradjon fel Isten országának napja; de ugyan mire jó ez, ha jobban áhítozunk és készségesebben ajánlkozunk itt a földön a sátán szolgálatára, mint a Krisztussal való uralkodásra?
<br/>&nbsp;&nbsp;&nbsp;&nbsp;
Ha egyszer a világ gyûlöli a keresztényt, te minek szereted azt, aki téged gyûlöl? Miért nem szegõdsz inkább Krisztus nyomába, aki azonfelül, hogy megváltott, szeret is téged? Szent János a levelében kérlel és kemény szavakkal óv minket: ne szeressük a világot, és ne teljesítsük a test kívánságait. Ne szeressétek a világot, sem azt, ami e világban van! Ha valaki szereti a világot, nincs meg benne az Atya szeretete, mivel minden, ami a világon van: a test kívánsága, a szem kívánsága és az élet kevélysége. De elmúlik a világ a kívánságával együtt. Csak aki az Isten akaratát teljesíti, az marad meg örökre (1 Jn 2, 15-17). Ahelyett tehát, hogy a világot szeretnénk, kedves testvéreim, legyünk mindig azon, hogy megtegyük Isten akaratát bûntelen lélekkel, szilárd hittel és minden jóra kész erényességgel. Ne féljünk a haláltól, hanem az utána feltáruló halhatatlanságra gondoljunk. Mutassuk meg, hogy ez az, amiben hiszünk.
<br/>&nbsp;&nbsp;&nbsp;&nbsp;
Meg kell gondolnunk, szeretett testvéreim, és újra meg újra emlékezetünkbe kell idéznünk, hogy mi ellene mondtunk a világnak, és itt csak ideiglenesen tartózkodunk, mint vendégek és vándorok. Szívbõl köszöntsük azt a napot, amelyik megadja kinek-kinek a mennyei lakóhelyet. Az a nap kiragad innen, és kiszabadít a világ bilincseibõl, és eljuttat a mennyek országába. Ki ne sietne haza, akit a sors messze vetett szülõföldjétõl? Ámde mi a Paradicsomot tartjuk hazánknak. Igen sokan várnak ott ránk szeretteink közül: szülõk, testvérek, gyermekek népes csoportja, nagy tömege áhítja érkezesünket. A maguk sorsa felõl már biztonságban vannak, de a mi üdvösségünkért még aggódnak. Milyen nagy lesz bennük és mibennünk is az egymásra találás boldogsága, amikor megpillantjuk és megöleljük õket! Mily nagy gyönyörûség a mennyek országában az is, hogy ott már nem kell félnünk a haláltól; vég nélküli és tökéletes boldogságunk az lesz, hogy örökké élünk.
<br/>&nbsp;&nbsp;&nbsp;&nbsp;
Ott találjuk majd az apostolok dicsõséges karát, a próféták ujjongó csoportját, majd pedig megpillantjuk a vértanúk megszámlálhatatlan tömegét, akiket megkoszorúzott a küzdelmük, a szenvedésük dicsõsége és gyõzelme. Ott vannak a diadalmas szüzek, akik az önmegtagadás erejével megfékezték a test és vér kívánságait. Jutalmukat élvezik az irgalmas szívûek, akik alamizsnálkodással és a szegények megsegítésével valósították meg az igaz élet cselekedeteit: megtették, amit az Úr parancsolt, hiszen földi örökségüket mennyei kincsekre váltottak át. Szeretett testvéreim, siessünk hát hozzájuk, türelmetlen vágyakozással! Ezt az elhatározásunkat õrizze meg Isten, szívünk és hitünk e törekvését tekintse kegyesen Krisztus, mert õ azoknak adja majd szeretete nagyobb jutalmát, akikben lángolóbb volt a vágyakozás õutána.
</b>
<p><span class="redsmall">VÁLASZOS ÉNEK</span>
<div align="right" class="red">Fil 3, 20-21a; Kol 3, 4</div>
<br/><b><span class="red">V.</span>
A mi hazánk a mennyben van. Onnan várjuk az Üdvözítõt is, Urunkat, Jézus Krisztust. <span class="red">*</span> 
Õ átalakítja gyarló testünket, és hasonlóvá teszi megdicsõült testéhez.</b>
<br/><b><span class="red">F.</span>
Amikor majd Krisztus, a mi életünk megjelenik, vele együtt ti is megjelentek dicsõségesen. <span class="red">*</span> 
Õ átalakítja gyarló testünket, és hasonlóvá teszi megdicsõült testéhez.</b>
<!--{END:OCR34PIc_CIT2}-->

SZOMBAT
<!--{BEGIN:OCR34SOc_CIT1}-->
<p>
<b>Szent Júdás apostol levelébõl</b>
<div align="right" class="red">1-8. 12-13. 17-25</div>
<div align="center" class="redit">Óvás a tévtanítóktól, és buzdítás a hívekhez</div>
<b>
<p>&nbsp;&nbsp;&nbsp;&nbsp;
Júdás, Jézus Krisztusnak a szolgája, Jakabnak meg a testvére (üdvözletét küldi) az Atyaistenben szeretett és a Jézus Krisztusnak megtartott meghívottaknak. Irgalomban, békében és szeretetben bõven legyen részetek!
<br/>&nbsp;&nbsp;&nbsp;&nbsp;
Szeretteim, minden igyekezettel azon vagyok, hogy közös üdvösségünkrõl írjak nektek. Szükségesnek véltem, hogy írásban kérjelek titeket, védjétek a hitet, amely egyszer s mindenkorra szóló öröksége a szenteknek. Mert bizonyos emberek befurakodtak közétek, akiknek az ítéletük már régen megíratott; ezek az istentelenek Istenünk kegyelmét kicsapongásra fordítják, az egyetlen Urat, Urunkat, Jézus Krisztust pedig megtagadják.
<br/>&nbsp;&nbsp;&nbsp;&nbsp;
Emlékezetetekbe szeretném idézni, bár egyszer s mindenkorra tudtok mindent, hogy az Úr Egyiptomból kiszabadította a népet, de késõbb azokat, akik nem hittek, elpusztította. Az angyalokat is, akik nem becsülték meg méltóságukat, elhagyták lakóhelyüket, a nagy nap ítéletére örök bilincsekben, sötétségben tartja. Ugyanígy Szodoma és Gomorra, valamint a szomszédos városok, amelyek hozzájuk hasonlóan kicsapongó életet éltek, és természetellenes gyönyöröket hajhásztak, intõ példák a számunkra: az örök tûz lett a büntetésük.
<br/>&nbsp;&nbsp;&nbsp;&nbsp;
Ennek ellenére ezek az álmodozók is ugyanúgy megfertõzik a testet, megvetik az (isteni) fölséget, káromolják az (égi) hatalmasságokat. Ezek szennyfoltok szeretetlakomáitokon, akik nem szégyellnek veletek enni, és csak hizlalják magukat; széltõl ûzött, esõtlen felhõk; kétszeresen kiszáradt, gyökerestül kitépett, késõ õszi, gyümölcstelen fák: saját gyalázatukat tajtékzó, vad tengeri hullámok; bolygó csillagok, amelyekre az örök sötétség homálya vár.
<br/>&nbsp;&nbsp;&nbsp;&nbsp;
Szeretteim, gondoljatok arra, amit Urunknak, Jézus Krisztusnak apostolai megjövendöltek. Megmondták nektek, hogy az utolsó idõben lesznek majd, akik gúnyolódnak, akik istentelen szenvedélyeiktõl vezettetve élnek. Ezek azok, akik szakadást okoznak, akik érzékiek, akikben nem él a Lélek. De ti, szeretteim, ti szent hitetek alapján épüljetek fel; imádkozzatok a Szentlélekben, tartsatok ki az Isten szeretetében, és várjatok Urunknak, Jézus Krisztusnak örök életet szerzõ irgalmára. Némelyeket utasítsatok rendre, mert még bukdácsolnak; másokat mentsetek meg, kiragadva õket a tûzbõl; a többieket pedig rettegve szánjátok, s még a testük megfertõzte ruhát is gyûlöljétek.
<br/>&nbsp;&nbsp;&nbsp;&nbsp;
Annak, akinek hatalma van, hogy megóvjon benneteket a bûntõl, és bûntelen és örömtõl ujjongó lélekkel odaállítson dicsõségének színe elé, a mi egyedül üdvözítõ Istenünknek legyen Urunkban, Jézus Krisztusban dicsõség, magasztalás, erõ és hatalom minden idõ elõtt, most és mindörökké! Ámen.
</b>
<p><span class="redsmall">VÁLASZOS ÉNEK</span>
<div align="right" class="red">Tit 2, 12-13; Zsid 10, 24</div>
<br/><b><span class="red">V.</span>
Éljünk fegyelmezetten, szentül és buzgón ezen a világon. <span class="red">*</span> 
Várjuk reményünk boldog beteljesülését: a nagy Istennek és Üdvözítõnknek, Jézus Krisztusnak dicsõséges eljövetelét.</b>
<br/><b><span class="red">F.</span>
Legyen gondunk rá, hogy szeretetre és jótettekre buzdítsuk egymást. <span class="red">*</span> 
Várjuk reményünk boldog beteljesülését: a nagy Istennek és Üdvözítõnknek, Jézus Krisztusnak dicsõséges eljövetelét.</b>
<!--{END:OCR34SOc_CIT1}-->
<!--{BEGIN:OCR34SOc_CIT2}-->
<p>
<b>Szent Ágoston püspök beszédeibõl</b>
<div align="center" class="red">(Sermo 256, 1. 2. 3: PL 38, 1191-1193)</div>
<p>
<div align="center" class="redit">Énekeljünk alleluját a jó Istennek, mert õ szabadít meg minket a gonosztól.</div>
<b>
<p>&nbsp;&nbsp;&nbsp;&nbsp;
Itt a földön most még aggodalommal énekeljük az alleluját, hogy egykoron odaát zavartalan boldog nyugalomban énekelhessük azt. Miért aggodalmaskodunk? Talán nem akarod, hogy nyugtalankodjam, amikor ezt olvasom: Vajon nem próbatétel-e az emberi élet itt a földön? (Vö. Jób 7, 1). Nem akarod, hogy nyugtalan legyek, amikor nekem még azt mondják: Virrasszatok és imádkozzatok, hogy kísértésbe ne essetek? (Mk 14, 38). Nem akarod, hogy nyugtalan legyek itt, ahol oly sok a kísértés, hogy maga az imádság parancsolja nekünk, mint mondjuk: Bocsásd meg vétkeinket, miképpen mi is megbocsátunk az ellenünk vétkezõknek? (Mt 6, 12). Mindennap vétkezünk és vétenek ellenünk. Azt akarod, hogy nyugodt legyek, amikor mindennap bûnbocsánatért esedezem, segítségért a kísértésekben? Amikor ugyanis elkövetett bûneim miatt így imádkozom: Bocsásd meg vétkeinket, miképpen mi is megbocsátunk az ellenünk vétkezõknek, az eljövendõ veszedelmek miatt rögtön hozzáteszem: És ne vígy minket kísértésbe (Mt 6, 13). Hogyan lehet nyugodt jólétben a nép, amikor velem együtt így kiált: Szabadíts meg a gonosztól? (Mt 6, 13). De, testvéreim, még ebben a bûnös világban is alleluját zengünk a jó Istennek, aki megszabadít minket a gonosztól.
<br/>&nbsp;&nbsp;&nbsp;&nbsp;
Még itt a veszedelmek és kísértések közepette is, mások is, magunk is énekeljük az alleluját. Írva van: Hûséges az Isten, erõtökön felül nem hagy titeket megkísérteni (1 Kor 10, 13). Tehát itt is énekeljünk alleluját! Az ember bûnös itt a földön, de mindenkor hûséges az Isten. Nem azt mondja: Nem hagy titeket megkísérteni; hanem azt mondja: Nem hagy titeket erõtökön felül megkísérteni, hanem a kísértéssel együtt a szabadulás lehetõségét is megadja, hogy kibírjátok (1 Kor 10, 13). Kísértést szenvedtél, de Isten megadja a szabadulást is, hogy el ne vessz a kísértésben. Mint a fazekas edénye, úgy alakulsz te is az igehirdetés útján, és kiégsz a küzdelem hevében. De amikor jön a kísértés, gondolj a szabadulásra is, mert Isten hûséges: az Úr megõriz jártodban keltedben (Zsolt 120, 8).
<br/>&nbsp;&nbsp;&nbsp;&nbsp;
Majd amikor ez az emberi test halhatatlan és romolhatatlan lesz, akkor már megsemmisül minden kísértés. Most még ez a test halott (Róm 8, 10); miért halott? A bûn miatt, A lélek azonban él. Miért? A megigazulás miatt (Róm 8, 10). Lemondjunk a halandó testrõl? Semmiképp sem, sõt ellenkezõleg, hallgasd csak meg: Ha pedig bennetek lakik annak Lelke, aki feltámasztotta Jézust a halálból, õ aki Krisztus Jézust a halottak közül feltámasztotta, a ti halandó testeteket is életre kelti bennetek lakó Lelke által (Róm 8, 10-11). Most a testünk még érzéki, akkor majd szellemivé alakul át.
<br/>&nbsp;&nbsp;&nbsp;&nbsp;
Ó, milyen boldog lesz ott az alleluja! Zavartalanul boldog, és semmi sem nyugtalanítja. Ahol majd egyetlen ellenség sem lesz, ott nem fog elveszni egyetlen barátunk sem. Ott dicséretet mondasz Istennek, itt is dicséretet mondasz Istennek. Itt még aggodalommal, ott pedig már zavartalan boldog nyugalomban. Itt a halandók zengik ezt, ott már a halhatatlanok. Itt még csak reményben, ott pedig már látásban; itt még vándorúton, ott már a mennyei hazában.
<br/>&nbsp;&nbsp;&nbsp;&nbsp;
Most tehát, testvéreim, énekeljünk, igaz, még nem az örök nyugalom boldogságára, hanem a mindennapi küzdelmünk vigaszára. Ahogyan a vándorok szoktak énekelni: énekelj, de közben haladj elõre is! Küzdelmedben erõsítsen éneked! A tétlenséget ne szeresd; énekelj, és haladj elõre! Mit jelent az, hogy haladj elõre? Elõre, mindig csak elõre menni a jóban. Vannak ugyan egyesek az Apostol tanúsága szerint, akik a rosszabb felé haladnak elõre. Te, amikor elõrehaladsz a jóban, akkor jó értelemben jársz utadon. De mindig a jóban haladj elõre! Az igaz hitben haladj elõre, a jó erkölcsökben haladj elõre! Énekelj, és haladj elõre!
</b>
<p><span class="redsmall">VÁLASZOS ÉNEK</span>
<div align="right" class="red">Vö.21, 21; Tób 13, 17. 18. 11</div>
<br/><b><span class="red">V.</span>
Tereidet, Jeruzsálem, tiszta arannyal hintik be, öröméneket zengenek utcáidon, <span class="red">*</span> 
Házaidban mindenki ezt harsogja: Alleluja!</b>
<br/><b><span class="red">F.</span>
Ragyogó világosságban tündökölsz, eljön hozzád számtalan nép messzirõl. <span class="red">*</span> 
Házaidban mindenki ezt harsogja: Alleluja!</b>
<!--{END:OCR34SOc_CIT2}-->
</body>
</html>
