<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>36. zsoltár – I.</title>
</head>
<body class="psalm">

<!--{BEGIN:ZALM37_I}-->
<div class="psalm-title">36. zsoltár – I.</div>
<div class="psalm-subtitle">A gonoszok és a jók sorsa</div>
<div class="psalm-idea"><i>Boldogok a szelídek, mert övék lesz a föld</i> (Mt 5, 5).</div>
<p class='verse start first'>Ne bosszankodj a bûnösökre,&nbsp;*</p>
<p class='verse cont'>és ne háborogj a gonosztevõk miatt,</p>
<p class='verse start'>mert mint a fû, hamar elhervadnak,&nbsp;*</p>
<p class='verse cont last'>és elszáradnak, mint a zöldellõ növény.</p>

<p class='verse start'>Bizakodj az Úrban, és jót cselekedj,&nbsp;*</p>
<p class='verse cont'>akkor megmaradsz földeden, és biztonságban élhetsz.</p>
<p class='verse start'>Örömödet az Úrban keresd,&nbsp;*</p>
<p class='verse cont last'>õ majd teljesíti szíved vágyait.</p>

<p class='verse start'>Bízd sorsod az Úrra, benne remélj,&nbsp;*</p>
<p class='verse cont'>és õ gondoskodik rólad.</p>
<p class='verse start'>Napfényre hozza igazságodat,&nbsp;*</p>
<p class='verse cont last'>és igaz ügyed ragyog, mint a déli napsugár.</p>

<p class='verse start'>Légy csendben, és várj az Úrra,&nbsp;†</p>
<p class='verse cont'>ne irigykedj arra, akinek jól megy a sora,&nbsp;*</p>
<p class='verse cont'>noha álnokságon jártatja eszét.</p>
<p class='verse start'>Sose bosszankodj, és ne mérgelõdj,&nbsp;*</p>
<p class='verse cont last'>ne is irigykedj, mert az rosszra visz.</p>

<p class='verse start'>A gonosztevõk sorsa pusztulás,&nbsp;*</p>
<p class='verse cont'>ám azoké lesz a föld, akik az Úrban bíznak.</p>
<p class='verse start'>Egy kis idõ, és már nem is lesz a bûnös,&nbsp;*</p>
<p class='verse cont'>keresve sem találod helyét.</p>
<p class='verse start'>Ám a szelídek öröklik a földet,&nbsp;*</p>
<p class='verse cont'>és élvezik majd a béke áldásait.</p>
<!--{END:ZALM37_I}-->

<!--{BEGIN:ZALM37_II}-->
<div class="psalm-title">36. zsoltár – II.</div>
<div class="psalm-subtitle">A gonoszok és a jók sorsa</div>
<div class="psalm-idea"><i>Boldogok a szelídek, mert övék lesz a föld</i> (Mt 5, 5).</div>
<p class='verse start first'>Az igaz kárára cselt szõ a gonosz,&nbsp;*</p>
<p class='verse cont'>és ellene vicsorgatja fogát.</p>
<p class='verse start'>Az Úr azonban kineveti õt,&nbsp;*</p>
<p class='verse cont last'>mert látja, hogy eljön rá a bûnhõdés napja.</p>

<p class='verse start'>Kardot rántanak a gonoszok,&nbsp;*</p>
<p class='verse cont'>íjat is feszítenek,</p>
<p class='verse start'>hogy elejtsék a szegényt és a nyomorultat,&nbsp;*</p>
<p class='verse cont'>hogy megöljék azokat, akik szentül élnek.</p>
<p class='verse start'>De kardjuk saját szívüket járja át,&nbsp;*</p>
<p class='verse cont last'>és összetörnek íjaik.</p>

<p class='verse start'>Jobb az igaz ember szûkös birtoka,&nbsp;*</p>
<p class='verse cont'>mint a gonosz bõvelkedése,</p>
<p class='verse start'>mert szertefoszlik a bûnös hatalma,&nbsp;*</p>
<p class='verse cont last'>de az igazat pártolja az Úr.</p>

<p class='verse start'>Ismeri az Úr az ártatlanok sorsát:&nbsp;*</p>
<p class='verse cont'>örökségük megmarad örökre.</p>
<p class='verse start'>Nem szégyenülnek meg balsors idején,&nbsp;*</p>
<p class='verse cont'>s van eledelük ínséges idõben.</p>
<p class='verse start'>Mert elvesznek a bûnösök,&nbsp;†</p>
<p class='verse cont'>az Úr ellenségei elhullanak, mint a mezõk dísze,&nbsp;*</p>
<p class='verse cont'>füstként enyésznek el.</p>
<p class='verse start'>Kölcsönt kér a gonosz, de nem adja vissza;&nbsp;*</p>
<p class='verse cont last'>ám az igaz jó szívvel osztogat.</p>

<p class='verse start'>Mert azoké a föld, akiket Isten megáld,&nbsp;*</p>
<p class='verse cont'>s akiket megátkoz, elpusztulnak.</p>
<p class='verse start'>A jámbor ember lépteit az Úr vezérli,&nbsp;*</p>
<p class='verse cont'>életútjában kedvét találja.</p>
<p class='verse start'>Még ha elesik is, akkor sem éri baj,&nbsp;*</p>
<p class='verse cont last'>hiszen az Úr fogja kezét.</p>

<p class='verse start'>Ifjú voltam, s az idõ eljárt fölöttem,&nbsp;†</p>
<p class='verse cont'>elhagyatott igazat mégsem láttam soha,&nbsp;*</p>
<p class='verse cont'>még ivadéka sem jutott koldusbotra.</p>
<p class='verse start'>Mindenkor jószívû, és kölcsönt adni kész,&nbsp;*</p>
<p class='verse cont last'>áldott lesz ezért sarjadéka is.</p>

<p class='verse start'>Hagyd el a rosszat, s tedd a jót,&nbsp;*</p>
<p class='verse cont'>és megmaradsz örökkön-örökké,</p>
<p class='verse start'>mert kedveli az Úr az igazságot,&nbsp;*</p>
<p class='verse cont'>és nem hagyja cserben híveit.</p>
<p class='verse start'>A gonoszok elvesznek örökre,&nbsp;*</p>
<p class='verse cont'>a bûnösök sarjai semmivé válnak,</p>
<p class='verse start'>ám az igazak öröklik a földet,&nbsp;*</p>
<p class='verse cont'>és mindörökké lakni fogják.</p>
<!--{END:ZALM37_II}-->

<!--{BEGIN:ZALM37_III}-->
<div class="psalm-title">36. zsoltár – III.</div>
<div class="psalm-subtitle">A gonoszok és a jók sorsa</div>
<div class="psalm-idea"><i>Boldogok a szelídek, mert övék lesz a föld</i> (Mt 5, 5).</div>
<p class='verse start first'>Az igaz szája bölcsességet szól,&nbsp;*</p>
<p class='verse cont'>és nyelve igazságot beszél.</p>
<p class='verse start'>Isten törvénye él a szívében,&nbsp;*</p>
<p class='verse cont'>nem is tétováznak soha léptei.</p>
<p class='verse start'>A hívõre leselkedik a gonosz,&nbsp;*</p>
<p class='verse cont'>és arra tör, hogy elvegye életét.</p>
<p class='verse start'>Az Úr azonban nem adja kezére,&nbsp;*</p>
<p class='verse cont last'>s nem ítéli el, ha majd ítélõszéke elé kerül.</p>

<p class='verse start'>Bízzál az Úrban, s maradj meg az õ útján,&nbsp;†</p>
<p class='verse cont'>melléd áll akkor, és a földet elnyered,&nbsp;*</p>
<p class='verse cont'>s meglátod a bûnösök vesztét.</p>
<p class='verse start'>Láttam én már gõgös, gonosz embert,&nbsp;*</p>
<p class='verse cont'>mint viruló cédrus, fenn hordta fejét.</p>
<p class='verse start'>Térültem-fordultam, és már sehol sem volt,&nbsp;*</p>
<p class='verse cont last'>kerestem, de helyét sem találtam.</p>

<p class='verse start'>Nézd az ártatlant, figyeld az igazat:&nbsp;*</p>
<p class='verse cont'>a békés embernek marad ivadéka.</p>
<p class='verse start'>Ám a gonoszok hamar kipusztulnak,&nbsp;*</p>
<p class='verse cont'>megsemmisül a bûnös nemzedék.</p>
<p class='verse start'>Az igazak üdve az Úrtól való,&nbsp;*</p>
<p class='verse cont'>az Úr oltalmazza õket szenvedés idején.</p>
<p class='verse start'>Segítségük õ és szabadítójuk,&nbsp;†</p>
<p class='verse cont'>a bûnösök közül kiragadja, s megmenti õket,&nbsp;*</p>
<p class='verse cont'>mivel reményüket õbelé vetették.</p>
<!--{END:ZALM37_III}-->
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>