<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>36. zsoltár – I.</title>
</head>
<body>

<!--{BEGIN:ZALM37_I}-->
<center><b><span class="red">36. zsoltár – I.</span></b><br>
<span class="red">A gonoszok és a jók sorsa</span></center>
<p><i>Boldogok a szelídek, mert övék lesz a föld</i> (Mt 5, 5).</p>
<p><b><br>
Ne bosszankodj a bûnösökre, *<br>
&nbsp;&nbsp;&nbsp; és ne háborogj a gonosztevõk miatt,<br>
mert mint a fû, hamar elhervadnak, *<br>
&nbsp;&nbsp;&nbsp; és elszáradnak, mint a zöldellõ növény.<br>
<br>
Bizakodj az Úrban, és jót cselekedj, *<br>
&nbsp;&nbsp;&nbsp; akkor megmaradsz földeden, és biztonságban élhetsz.<br>
Örömödet az Úrban keresd, *<br>
&nbsp;&nbsp;&nbsp; õ majd teljesíti szíved vágyait.<br>
<br>
Bízd sorsod az Úrra, benne remélj, *<br>
&nbsp;&nbsp;&nbsp; és õ gondoskodik rólad.<br>
Napfényre hozza igazságodat, *<br>
&nbsp;&nbsp;&nbsp; és igaz ügyed ragyog, mint a déli napsugár.<br>
<br>
Légy csendben, és várj az Úrra, †<br>
&nbsp;&nbsp;&nbsp; ne irigykedj arra, akinek jól megy a sora, *<br>
&nbsp;&nbsp;&nbsp; noha álnokságon jártatja eszét.<br>
Sose bosszankodj, és ne mérgelõdj, *<br>
&nbsp;&nbsp;&nbsp; ne is irigykedj, mert az rosszra visz.<br>
<br>
A gonosztevõk sorsa pusztulás, *<br>
&nbsp;&nbsp;&nbsp; ám azoké lesz a föld, akik az Úrban bíznak.<br>
Egy kis idõ, és már nem is lesz a bûnös, *<br>
&nbsp;&nbsp;&nbsp; keresve sem találod helyét.<br>
Ám a szelídek öröklik a földet, *<br>
&nbsp;&nbsp;&nbsp; és élvezik majd a béke áldásait.</p></b>
<!--{END:ZALM37_I}-->

<!--{BEGIN:ZALM37_II}-->
<center><b><span class="red">36. zsoltár – II.</span></b><br>
<span class="red">A gonoszok és a jók sorsa</span></center>
<p><i>Boldogok a szelídek, mert övék lesz a föld</i> (Mt 5, 5).</p>
<p><b><br>
Az igaz kárára cselt szõ a gonosz, *<br>
&nbsp;&nbsp;&nbsp; és ellene vicsorgatja fogát.<br>
Az Úr azonban kineveti õt, *<br>
&nbsp;&nbsp;&nbsp; mert látja, hogy eljön rá a bûnhõdés napja.<br>
<br>
Kardot rántanak a gonoszok, *<br>
&nbsp;&nbsp;&nbsp; íjat is feszítenek,<br>
hogy elejtsék a szegényt és a nyomorultat, *<br>
&nbsp;&nbsp;&nbsp; hogy megöljék azokat, akik szentül élnek.<br>
De kardjuk saját szívüket járja át, *<br>
&nbsp;&nbsp;&nbsp; és összetörnek íjaik.<br>
<br>
Jobb az igaz ember szûkös birtoka, *<br>
&nbsp;&nbsp;&nbsp; mint a gonosz bõvelkedése,<br>
mert szertefoszlik a bûnös hatalma, *<br>
&nbsp;&nbsp;&nbsp; de az igazat pártolja az Úr.<br>
<br>
Ismeri az Úr az ártatlanok sorsát: *<br>
&nbsp;&nbsp;&nbsp; örökségük megmarad örökre.<br>
Nem szégyenülnek meg balsors idején, *<br>
&nbsp;&nbsp;&nbsp; s van eledelük ínséges idõben.<br>
&nbsp;&nbsp;&nbsp; <br>
Mert elvesznek a bûnösök, †<br>
&nbsp;&nbsp;&nbsp; az Úr ellenségei elhullanak, mint a mezõk dísze, *<br>
&nbsp;&nbsp;&nbsp; füstként enyésznek el.<br>
Kölcsönt kér a gonosz, de nem adja vissza; *<br>
&nbsp;&nbsp;&nbsp; ám az igaz jó szívvel osztogat.<br>
<br>
Mert azoké a föld, akiket Isten megáld, *<br>
&nbsp;&nbsp;&nbsp; s akiket megátkoz, elpusztulnak.<br>
A jámbor ember lépteit az Úr vezérli, *<br>
&nbsp;&nbsp;&nbsp; életútjában kedvét találja.<br>
Még ha elesik is, akkor sem éri baj, *<br>
&nbsp;&nbsp;&nbsp; hiszen az Úr fogja kezét.<br>
<br>
Ifjú voltam, s az idõ eljárt fölöttem, †<br>
&nbsp;&nbsp;&nbsp; elhagyatott igazat mégsem láttam soha, *<br>
&nbsp;&nbsp;&nbsp; még ivadéka sem jutott koldusbotra.<br>
Mindenkor jószívû, és kölcsönt adni kész, *<br>
&nbsp;&nbsp;&nbsp; áldott lesz ezért sarjadéka is.<br>
<br>
Hagyd el a rosszat, s tedd a jót, *<br>
&nbsp;&nbsp;&nbsp; és megmaradsz örökkön-örökké,<br>
mert kedveli az Úr az igazságot, *<br>
&nbsp;&nbsp;&nbsp; és nem hagyja cserben híveit.<br>
A gonoszok elvesznek örökre, *<br>
&nbsp;&nbsp;&nbsp; a bûnösök sarjai semmivé válnak,<br>
ám az igazak öröklik a földet, *<br>
&nbsp;&nbsp;&nbsp; és mindörökké lakni fogják.</p></b>
<!--{END:ZALM37_II}-->

<!--{BEGIN:ZALM37_III}-->
<center><b><span class="red">36. zsoltár – III.</span></b><br>
<span class="red">A gonoszok és a jók sorsa</span></center>
<p><i>Boldogok a szelídek, mert övék lesz a föld</i> (Mt 5, 5).</p>
<p><b><br>
Az igaz szája bölcsességet szól, *<br>
&nbsp;&nbsp;&nbsp; és nyelve igazságot beszél.<br>
Isten törvénye él a szívében, *<br>
&nbsp;&nbsp;&nbsp; nem is tétováznak soha léptei.<br>
A hívõre leselkedik a gonosz, *<br>
&nbsp;&nbsp;&nbsp; és arra tör, hogy elvegye életét.<br>
Az Úr azonban nem adja kezére, *<br>
&nbsp;&nbsp;&nbsp; s nem ítéli el, ha majd ítélõszéke elé kerül.<br>
<br>
Bízzál az Úrban, s maradj meg az õ útján, †<br>
&nbsp;&nbsp;&nbsp; melléd áll akkor, és a földet elnyered, *<br>
&nbsp;&nbsp;&nbsp; s meglátod a bûnösök vesztét.<br>
Láttam én már gõgös, gonosz embert, *<br>
&nbsp;&nbsp;&nbsp; mint viruló cédrus, fenn hordta fejét.<br>
Térültem-fordultam, és már sehol sem volt, *<br>
&nbsp;&nbsp;&nbsp; kerestem, de helyét sem találtam.<br>
<br>
Nézd az ártatlant, figyeld az igazat: *<br>
&nbsp;&nbsp;&nbsp; a békés embernek marad ivadéka.<br>
Ám a gonoszok hamar kipusztulnak, *<br>
&nbsp;&nbsp;&nbsp; megsemmisül a bûnös nemzedék.<br>
Az igazak üdve az Úrtól való, *<br>
&nbsp;&nbsp;&nbsp; az Úr oltalmazza õket szenvedés idején.<br>
Segítségük õ és szabadítójuk, †<br>
&nbsp;&nbsp;&nbsp; a bûnösök közül kiragadja, s megmenti õket, *<br>
&nbsp;&nbsp;&nbsp; mivel reményüket õbelé vetették.</p></b>
<!--{END:ZALM37_III}-->
<br>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p></b>
</body>
</html>
