<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>36. zsoltár – I.</title>
</head>
<body id="psalm">

<!--{BEGIN:ZALM37_I}-->
<div class="psalm-title">36. zsoltár – I.</div>
<div class="psalm-subtitle">A gonoszok és a jók sorsa</div>
<div class="psalm-idea"><i>Boldogok a szelídek, mert övék lesz a föld</i> (Mt 5, 5).</div>
<p>
Ne bosszankodj a bûnösökre, *<br/>
<span class="indent15"></span>és ne háborogj a gonosztevõk miatt,<br/>
mert mint a fû, hamar elhervadnak, *<br/>
<span class="indent15"></span>és elszáradnak, mint a zöldellõ növény.<br/>
<br/>
Bizakodj az Úrban, és jót cselekedj, *<br/>
<span class="indent15"></span>akkor megmaradsz földeden, és biztonságban élhetsz.<br/>
Örömödet az Úrban keresd, *<br/>
<span class="indent15"></span>õ majd teljesíti szíved vágyait.<br/>
<br/>
Bízd sorsod az Úrra, benne remélj, *<br/>
<span class="indent15"></span>és õ gondoskodik rólad.<br/>
Napfényre hozza igazságodat, *<br/>
<span class="indent15"></span>és igaz ügyed ragyog, mint a déli napsugár.<br/>
<br/>
Légy csendben, és várj az Úrra, †<br/>
<span class="indent15"></span>ne irigykedj arra, akinek jól megy a sora, *<br/>
<span class="indent15"></span>noha álnokságon jártatja eszét.<br/>
Sose bosszankodj, és ne mérgelõdj, *<br/>
<span class="indent15"></span>ne is irigykedj, mert az rosszra visz.<br/>
<br/>
A gonosztevõk sorsa pusztulás, *<br/>
<span class="indent15"></span>ám azoké lesz a föld, akik az Úrban bíznak.<br/>
Egy kis idõ, és már nem is lesz a bûnös, *<br/>
<span class="indent15"></span>keresve sem találod helyét.<br/>
Ám a szelídek öröklik a földet, *<br/>
<span class="indent15"></span>és élvezik majd a béke áldásait.</p>
<!--{END:ZALM37_I}-->

<!--{BEGIN:ZALM37_II}-->
<div class="psalm-title">36. zsoltár – II.</div>
<div class="psalm-subtitle">A gonoszok és a jók sorsa</div>
<div class="psalm-idea"><i>Boldogok a szelídek, mert övék lesz a föld</i> (Mt 5, 5).</div>
<p>
Az igaz kárára cselt szõ a gonosz, *<br/>
<span class="indent15"></span>és ellene vicsorgatja fogát.<br/>
Az Úr azonban kineveti õt, *<br/>
<span class="indent15"></span>mert látja, hogy eljön rá a bûnhõdés napja.<br/>
<br/>
Kardot rántanak a gonoszok, *<br/>
<span class="indent15"></span>íjat is feszítenek,<br/>
hogy elejtsék a szegényt és a nyomorultat, *<br/>
<span class="indent15"></span>hogy megöljék azokat, akik szentül élnek.<br/>
De kardjuk saját szívüket járja át, *<br/>
<span class="indent15"></span>és összetörnek íjaik.<br/>
<br/>
Jobb az igaz ember szûkös birtoka, *<br/>
<span class="indent15"></span>mint a gonosz bõvelkedése,<br/>
mert szertefoszlik a bûnös hatalma, *<br/>
<span class="indent15"></span>de az igazat pártolja az Úr.<br/>
<br/>
Ismeri az Úr az ártatlanok sorsát: *<br/>
<span class="indent15"></span>örökségük megmarad örökre.<br/>
Nem szégyenülnek meg balsors idején, *<br/>
<span class="indent15"></span>s van eledelük ínséges idõben.<br/>
<span class="indent15"></span><br/>
Mert elvesznek a bûnösök, †<br/>
<span class="indent15"></span>az Úr ellenségei elhullanak, mint a mezõk dísze, *<br/>
<span class="indent15"></span>füstként enyésznek el.<br/>
Kölcsönt kér a gonosz, de nem adja vissza; *<br/>
<span class="indent15"></span>ám az igaz jó szívvel osztogat.<br/>
<br/>
Mert azoké a föld, akiket Isten megáld, *<br/>
<span class="indent15"></span>s akiket megátkoz, elpusztulnak.<br/>
A jámbor ember lépteit az Úr vezérli, *<br/>
<span class="indent15"></span>életútjában kedvét találja.<br/>
Még ha elesik is, akkor sem éri baj, *<br/>
<span class="indent15"></span>hiszen az Úr fogja kezét.<br/>
<br/>
Ifjú voltam, s az idõ eljárt fölöttem, †<br/>
<span class="indent15"></span>elhagyatott igazat mégsem láttam soha, *<br/>
<span class="indent15"></span>még ivadéka sem jutott koldusbotra.<br/>
Mindenkor jószívû, és kölcsönt adni kész, *<br/>
<span class="indent15"></span>áldott lesz ezért sarjadéka is.<br/>
<br/>
Hagyd el a rosszat, s tedd a jót, *<br/>
<span class="indent15"></span>és megmaradsz örökkön-örökké,<br/>
mert kedveli az Úr az igazságot, *<br/>
<span class="indent15"></span>és nem hagyja cserben híveit.<br/>
A gonoszok elvesznek örökre, *<br/>
<span class="indent15"></span>a bûnösök sarjai semmivé válnak,<br/>
ám az igazak öröklik a földet, *<br/>
<span class="indent15"></span>és mindörökké lakni fogják.</p>
<!--{END:ZALM37_II}-->

<!--{BEGIN:ZALM37_III}-->
<div class="psalm-title">36. zsoltár – III.</div>
<div class="psalm-subtitle">A gonoszok és a jók sorsa</div>
<div class="psalm-idea"><i>Boldogok a szelídek, mert övék lesz a föld</i> (Mt 5, 5).</div>
<p>
Az igaz szája bölcsességet szól, *<br/>
<span class="indent15"></span>és nyelve igazságot beszél.<br/>
Isten törvénye él a szívében, *<br/>
<span class="indent15"></span>nem is tétováznak soha léptei.<br/>
A hívõre leselkedik a gonosz, *<br/>
<span class="indent15"></span>és arra tör, hogy elvegye életét.<br/>
Az Úr azonban nem adja kezére, *<br/>
<span class="indent15"></span>s nem ítéli el, ha majd ítélõszéke elé kerül.<br/>
<br/>
Bízzál az Úrban, s maradj meg az õ útján, †<br/>
<span class="indent15"></span>melléd áll akkor, és a földet elnyered, *<br/>
<span class="indent15"></span>s meglátod a bûnösök vesztét.<br/>
Láttam én már gõgös, gonosz embert, *<br/>
<span class="indent15"></span>mint viruló cédrus, fenn hordta fejét.<br/>
Térültem-fordultam, és már sehol sem volt, *<br/>
<span class="indent15"></span>kerestem, de helyét sem találtam.<br/>
<br/>
Nézd az ártatlant, figyeld az igazat: *<br/>
<span class="indent15"></span>a békés embernek marad ivadéka.<br/>
Ám a gonoszok hamar kipusztulnak, *<br/>
<span class="indent15"></span>megsemmisül a bûnös nemzedék.<br/>
Az igazak üdve az Úrtól való, *<br/>
<span class="indent15"></span>az Úr oltalmazza õket szenvedés idején.<br/>
Segítségük õ és szabadítójuk, †<br/>
<span class="indent15"></span>a bûnösök közül kiragadja, s megmenti õket, *<br/>
<span class="indent15"></span>mivel reményüket õbelé vetették.</p>
<!--{END:ZALM37_III}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>