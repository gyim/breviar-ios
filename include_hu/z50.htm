<html>
<html>
<head>
	
	<link rel="stylesheet" type="text/css" href="../breviar.css">
	<title>49. zsoltár - I.</title>
</head>
<body><body>
		<!--{BEGIN:ZALM50_I}-->
		<center><b><font color="#FF0000">49. zsoltár - I.</font></b>
		<br><font color="#FF0000">A helyes vallásosság</font></center><p><i>Nem azért jöttem, hogy megszüntessem a törvényt, hanem hogy teljessé tegyem</i> (vö. Mt 5, 17).</p><p><b></b></p><p><b>Megszólal az Úr, az istenek Istene,*<br>&nbsp;&nbsp;&nbsp;  napkelettõl napnyugatig szólítja a földet.<br>A szépséges Sionból ragyogva jelenik meg Isten, *<br>&nbsp;&nbsp;&nbsp;  jön a mi Istenünk, és nem hallgat.<br>Emésztõ tûz lobog színe elõtt, *<br>&nbsp;&nbsp;&nbsp;  körülötte szélvihar tombol.</b></p><p><b>Szólítja onnan felülrõl az eget és a földet, *<br>&nbsp;&nbsp;&nbsp;  hogy ítéletet tartson népe fölött. <br>„Gyûjtsetek elém választottaimat, *<br>&nbsp;&nbsp;&nbsp;  akik velem áldozatban szövetségre léptek!” <br>Igazságosságát hirdetik az egek, *<br>&nbsp;&nbsp;&nbsp;  Isten maga tart ítéletet.</p></b><!--{END:ZALM50_I}-->
		<!--{BEGIN:ZALM50_II}-->
		<center><b><font color="#FF0000">49. zsoltár - II.</font></b>
		<br><font color="#FF0000">A helyes vallásosság</font></center><p><i>Nem azért jöttem, hogy megszüntessem a törvényt, hanem hogy teljessé tegyem</i> (vö. Mt 5, 17).</p><p><b></b></p><p><b>„Halljad, én népem, hadd szóljak, +<br>&nbsp;&nbsp;&nbsp;  Izrael, hadd tanúskodjam ellened: *<br>&nbsp;&nbsp;&nbsp;  Isten, a te Istened én vagyok. <br>Nem áldozataid miatt dorgállak, *<br>&nbsp;&nbsp;&nbsp;  égõáldozataidat látom szüntelen.<br>Nem kell nekem házadból a növendékbika, *<br>&nbsp;&nbsp;&nbsp;  sem nyájaidból a kecskebak.</b></p><p><b>Úgyis enyém az erdõ és minden vadja *<br>&nbsp;&nbsp;&nbsp;  és a hegyek ezernyi állata. <br>Ismerem én az ég minden madarát, *<br>&nbsp;&nbsp;&nbsp;  és enyém, ami csak mozdul a réten. <br>Ha éhezném, nem szólnék neked, *<br>&nbsp;&nbsp;&nbsp;  mert enyém a földkerekség és ami azt betölti.</b></p><p><b>Megeszem talán a bikák húsát? *<br>&nbsp;&nbsp;&nbsp;  Vagy a bakok vérét megiszom? <br>Ajánld föl Istennek a dicséret áldozatát,*<br>&nbsp;&nbsp;&nbsp;  és teljesítsd fogadalmadat a Fölséges elõtt. <br>Hívj segítségül, amikor bajba kerülsz, *<br>&nbsp;&nbsp;&nbsp;  megmentelek akkor, és te áldani fogsz.”</p></b><!--{END:ZALM50_II}-->
		<!--{BEGIN:ZALM50_III}-->
		<center><b><font color="#FF0000">49. zsoltár - III.</font></b>
		<br><font color="#FF0000">A helyes vallásosság</font></center><p><i>Nem azért jöttem, hogy megszüntessem a törvényt, hanem hogy teljessé tegyem</i> (vö. Mt 5, 17).</p><p><b></b></p><p><b>A gonoszhoz pedig így beszél Isten: +<br>&nbsp;&nbsp;&nbsp;  „Törvényeimet mit emlegeted, *<br>&nbsp;&nbsp;&nbsp;  és miért veszed ajkadra szövetségemet?<br>Hiszen a fegyelmet gyûlölöd, *<br>&nbsp;&nbsp;&nbsp;  és megveted szavaimat.</b></p><p><b>Hogyha tolvajt látsz, társául szegõdõl,*<br>&nbsp;&nbsp;&nbsp;  és szövetkezel a házasságtörõvel.<br>Szádból gonosz beszéd árad, *<br>&nbsp;&nbsp;&nbsp;  nyelved csalárdságot szõ.</b></p><p><b>Leülsz, és máris gyalázod testvéred, *<br>&nbsp;&nbsp;&nbsp;  és mocskolod anyád fiát. <br>Te így tettél, és én hallgassak? *<br>&nbsp;&nbsp;&nbsp;  Azt véled, hogy hozzád hasonló vagyok? <br>Põrbe szólítalak most, *<br>&nbsp;&nbsp;&nbsp;  és mindezt számon kérem tõled.</b></p><p><b>Ti, akik Istenrõl megfeledkeztek, szálljatok magatokba; *<br>&nbsp;&nbsp;&nbsp;  különben elvesztek, s nincs, aki megmenthet titeket. <br>Aki a dicséret áldozatát áldozza, az tisztel engem; +<br>&nbsp;&nbsp;&nbsp;  és akinek útja szeplõtelen, annak megadom, *<br>&nbsp;&nbsp;&nbsp;  hogy meglássa Isten üdvösségét.”</p></b><!--{END:ZALM50_III}--><br><hr>
			<center><font size=-1> 1999-2009 © <a href="mailto:videky@breviar.sk">Juraj Vidéky</a></font>
					<font size=-1> 2009 © <a href="mailto:eleklaszlo@freemail.hu">László Elek</a></font></center>
			</p></b></body></html>