<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>106. zsoltár – I.</title>
</head>
<body class="psalm">
<!--{BEGIN:ZALM107_I}-->
<div class="psalm-title">106. zsoltár – I.</div>
<div class="psalm-subtitle">Hálaadás a szabadulásért</div>
<div class="psalm-idea"><i>Isten a tanítást Izrael fiainak adta, amikor békét hirdetett Jézus Krisztus által</i> (ApCsel 10, 36)</div>
<p class='verse start first'>Adjatok hálát az Úrnak, mert jó,_*</p>
<p class='verse cont'>mert örökké szeret minket,</p>
<p class='verse start'>Így szóljanak azok, akiket megváltott az Úr,_*</p>
<p class='verse cont'>akiket megmentett az ellenség kezébõl,</p>
<p class='verse start'>és akiket minden tájról összegyûjtött,_†</p>
<p class='verse cont'>napkeletrõl és napnyugatról,_*</p>
<p class='verse cont last'>északról és délrõl.</p>

<p class='verse start'>Bolyongtak a pusztában, a sivatagban,_*</p>
<p class='verse cont'>lakott város felé utat nem találtak.</p>
<p class='verse start'>Az éhségtõl és a szomjúságtól_*</p>
<p class='verse cont last'>szinte elepedt a lelkük.</p>

<p class='verse start'>Az Úrhoz kiáltottak gyötrelmükben,_*</p>
<p class='verse cont'>aki szorult helyzetükbõl kiragadta õket.</p>
<p class='verse start'>Egyenes úton vezette õket,_*</p>
<p class='verse cont'>hogy lakott városba jussanak.</p>
<p class='verse start'>Adjanak hálát az Úrnak jóságáért,_*</p>
<p class='verse cont'>az emberek fiaival tett nagy csodáiért,</p>
<p class='verse start'>mert bõ vizet adott a szomjazóknak,_*</p>
<p class='verse cont last'>és az éhezõket jóllakatta.</p>

<p class='verse start'>Sötétben, a halál árnyékában ültek,_*</p>
<p class='verse cont'>nyomorultan, vasra verve,</p>
<p class='verse start'>mert ellenszegültek Isten szavának,_*</p>
<p class='verse cont'>a Magasságbeli döntését megvetették.</p>
<p class='verse start'>Ezért alázta meg szívüket szenvedéssel,_*</p>
<p class='verse cont last'>elestek, és nem volt, aki fölsegítse õket.</p>

<p class='verse start'>Az Úrhoz kiáltottak gyötrelmükben,_*</p>
<p class='verse cont'>aki szorult helyzetükbõl kiragadta õket.</p>
<p class='verse start'>Kivezette õket a sötétbõl, a halál árnyékából,_*</p>
<p class='verse cont'>és bilincseiket összetörte.</p>
<p class='verse start'>Adjanak az Úrnak hálát jóságáért,_*</p>
<p class='verse cont'>az emberekkel tett nagy csodáiért,</p>
<p class='verse start'>mert az érckapukat összetörte,_*</p>
<p class='verse cont'>és a vas-zárakat összezúzta.</p>
<!--{END:ZALM107_I}-->

<!--{BEGIN:ZALM107_II}-->
<div class="psalm-title">106. zsoltár – II.</div>
<div class="psalm-subtitle">Hálaadás a szabadulásért</div>
<div class="psalm-idea"><i>Isten a tanítást Izrael fiainak adta, amikor békét hirdetett Jézus Krisztus által</i> (ApCsel 10, 36)</div>
<p class='verse start first'>A gonoszság útján balgaságba estek,_*</p>
<p class='verse cont'>és bûneik miatt nyomorba jutottak.</p>
<p class='verse start'>Megutáltak minden eledelt,_*</p>
<p class='verse cont last'>s már a halál kapujához értek.</p>

<p class='verse start'>Az Úrhoz kiáltottak gyötrelmükben,_*</p>
<p class='verse cont'>aki szorult helyzetükbõl kiragadta õket.</p>
<p class='verse start'>Elküldte igéjét, és meggyógyította õket,_*</p>
<p class='verse cont'>életüket kimentette a pusztulásból,</p>
<p class='verse start'>hogy az Úrnak hálát adjanak jóságáért,_*</p>
<p class='verse cont'>az emberekkel tett nagy csodáiért,</p>
<p class='verse start'>hogy a dicséret áldozatát bemutassák,_*</p>
<p class='verse cont last'>és ujjongással hirdessék tetteit.</p>

<p class='verse start'>Akik hajóikon mély tengerre szálltak,_*</p>
<p class='verse cont'>és a nagy vizek hátán végezték munkájukat,</p>
<p class='verse start'>azok láthatták az Úr nagy tetteit,_*</p>
<p class='verse cont'>és csodáit a mély tengeren.</p>
<p class='verse start'>Szavára szélvihar támadt,_*</p>
<p class='verse cont'>és hullámok tornyosultak:</p>
<p class='verse start'>Felemelkedtek az égig,&nbsp;† </p>
<p class='verse cont'>majd lezuhantak a mélységekig,_*</p>
<p class='verse cont'>s nagy veszedelmükben már kétségbeestek.</p>
<p class='verse start'>Meginogtak, tántorogtak, mint a részeg,_*</p>
<p class='verse cont last'>és odaveszett minden bölcsességük.</p>

<p class='verse start'>Az Úrhoz kiáltottak gyötrelmükben,_*</p>
<p class='verse cont'>aki szorult helyzetükbõl kiragadta õket.</p>
<p class='verse start'>Szellõvé csendesítette a vihart,_*</p>
<p class='verse cont'>a hullámok elcsitultak.</p>
<p class='verse start'>Örültek is a nagy csendességnek;_*</p>
<p class='verse cont'>így vezette õket az óhajtott kikötõbe,</p>
<p class='verse start'>hogy az Úrnak hálát adjanak jóságáért,_*</p>
<p class='verse cont'>az emberek fiaival tett nagy csodáiért,</p>
<p class='verse start'>és hogy magasztalják õt a nép gyülekezetében,_*</p>
<p class='verse cont'>és a vének tanácsában is dicsõítsék.</p>
<!--{END:ZALM107_II}-->

<!--{BEGIN:ZALM107_III}-->
<div class="psalm-title">106. zsoltár – III.</div>
<div class="psalm-subtitle">Hálaadás a szabadulásért</div>
<div class="psalm-idea"><i>Isten a tanítást Izrael fiainak adta, amikor békét hirdetett Jézus Krisztus által</i> (ApCsel 10, 36)</div>
<p class='verse start first'>A folyókat sivataggá tette,_*</p>
<p class='verse cont'>és a forrásokat szomjas földdé,</p>
<p class='verse start'>a termõföldet pedig szikessé,_*</p>
<p class='verse cont'>az ott lakók bûnei miatt.</p>
<p class='verse start'>Aztán a pusztát tóvá változtatta,_*</p>
<p class='verse cont last'>a kiszáradt földet vizek forrásává.</p>

<p class='verse start'>Ott telepítette le az éhezõket,_*</p>
<p class='verse cont'>hogy lakóvárost alapítsanak.</p>
<p class='verse start'>Bevetették földjüket, telepítettek szõlõt,_*</p>
<p class='verse cont'>és az bõséges termést hozott nekik.</p>
<p class='verse start'>Megáldotta õket, és megsokasodtak,_*</p>
<p class='verse cont last'>és jószágaik számát nem engedte fogyni.</p>

<p class='verse start'>Majd ismét megfogyatkoztak, nyomorba jutottak,_*</p>
<p class='verse cont'>és gyötrõdtek bajtól, szenvedéstõl.</p>
<p class='verse start'>De aki a fejedelmeket is megvetéssel sújtja,_*</p>
<p class='verse cont'>és úttalan pusztán hagyja bolyongani:</p>
<p class='verse start'>az felemelte nyomorából a szegényt,_*</p>
<p class='verse cont'>és nemzetségüket, mint nyájat megsokasította.</p>
<p class='verse start'>Látják ezt az igazak, és örvendeznek,_*</p>
<p class='verse cont last'>ám bezárul minden gonosz ajka.</p>

<p class='verse start'>Ki olyan bölcs, hogy felfogja ezt,_*</p>
<p class='verse cont'>és megértse az Úr szeretetét?</p>
<!--{END:ZALM107_III}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>