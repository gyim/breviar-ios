<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>106. zsoltár – I.</title>
</head>
<body>

<!--{BEGIN:ZALM107_I}-->
<center><b><font color="#FF0000">106. zsoltár – I.</font></b><br>
<font color="#FF0000">Hálaadás a szabadulásért</font></center>
<p><i>Isten a tanítást Izrael fiainak adta, amikor békét hirdetett Jézus Krisztus által</i> (ApCsel 10, 36)</p>
<p><b><br>
Adjatok hálát az Úrnak, mert jó, *<br>
&nbsp;&nbsp;&nbsp; mert örökké szeret minket, <br>
Így szóljanak azok, akiket megváltott az Úr, *<br>
&nbsp;&nbsp;&nbsp; akiket megmentett az ellenség kezébõl, <br>
és akiket minden tájról összegyûjtött, †<br>
&nbsp;&nbsp;&nbsp; napkeletrõl és napnyugatról, *<br>
&nbsp;&nbsp;&nbsp; északról és délrõl.<br>
<br>
Bolyongtak a pusztában, a sivatagban, *<br>
&nbsp;&nbsp;&nbsp; lakott város felé utat nem találtak. <br>
Az éhségtõl és a szomjúságtól *<br>
&nbsp;&nbsp;&nbsp; szinte elepedt a lelkük.<br>
<br>
Az Úrhoz kiáltottak gyötrelmükben, *<br>
&nbsp;&nbsp;&nbsp; aki szorult helyzetükbõl kiragadta õket. <br>
Egyenes úton vezette õket, *<br>
&nbsp;&nbsp;&nbsp; hogy lakott városba jussanak. <br>
Adjanak hálát az Úrnak jóságáért, *<br>
&nbsp;&nbsp;&nbsp; az emberek fiaival tett nagy csodáiért,<br>
mert bõ vizet adott a szomjazóknak, *<br>
&nbsp;&nbsp;&nbsp; és az éhezõket jóllakatta.<br>
<br>
Sötétben, a halál árnyékában ültek, *<br>
&nbsp;&nbsp;&nbsp; nyomorultan, vasra verve, <br>
mert ellenszegültek Isten szavának, *<br>
&nbsp;&nbsp;&nbsp; a Magasságbeli döntését megvetették.<br>
Ezért alázta meg szívüket szenvedéssel, *<br>
&nbsp;&nbsp;&nbsp; elestek, és nem volt, aki fölsegítse õket.<br>
<br>
Az Úrhoz kiáltottak gyötrelmükben, *<br>
&nbsp;&nbsp;&nbsp; aki szorult helyzetükbõl kiragadta õket. <br>
Kivezette õket a sötétbõl, a halál árnyékából, *<br>
&nbsp;&nbsp;&nbsp; és bilincseiket összetörte. <br>
Adjanak az Úrnak hálát jóságáért, *<br>
&nbsp;&nbsp;&nbsp; az emberekkel tett nagy csodáiért, <br>
mert az érckapukat összetörte, *<br>
&nbsp;&nbsp;&nbsp; és a vas-zárakat összezúzta.</p></b>
<!--{END:ZALM107_I}-->

<!--{BEGIN:ZALM107_II}-->
<center><b><font color="#FF0000">106. zsoltár – II.</font></b><br>
<font color="#FF0000">Hálaadás a szabadulásért</font></center>
<p><i>Isten a tanítást Izrael fiainak adta, amikor békét hirdetett Jézus Krisztus által</i> (ApCsel 10, 36)</p>
<p><b><br>
A gonoszság útján balgaságba estek, *<br>
&nbsp;&nbsp;&nbsp; és bûneik miatt nyomorba jutottak. <br>
Megutáltak minden eledelt, *<br>
&nbsp;&nbsp;&nbsp; s már a halál kapujához értek.<br>
<br>
Az Úrhoz kiáltottak gyötrelmükben, *<br>
&nbsp;&nbsp;&nbsp; aki szorult helyzetükbõl kiragadta õket.<br>
Elküldte igéjét, és meggyógyította õket, *<br>
&nbsp;&nbsp;&nbsp; életüket kimentette a pusztulásból,<br>
hogy az Úrnak hálát adjanak jóságáért, *<br>
&nbsp;&nbsp;&nbsp; az emberekkel tett nagy csodáiért, <br>
hogy a dicséret áldozatát bemutassák, *<br>
&nbsp;&nbsp;&nbsp; és ujjongással hirdessék tetteit.<br>
<br>
Akik hajóikon mély tengerre szálltak, *<br>
&nbsp;&nbsp;&nbsp; és a nagy vizek hátán végezték munkájukat,<br>
azok láthattak az Úr nagy tetteit, *<br>
&nbsp;&nbsp;&nbsp; és csodáit a mély tengeren.<br>
Szavára szélvihar támadt, *<br>
&nbsp;&nbsp;&nbsp; és hullámok tornyosultak:<br>
Felemelkedtek az égig, † <br>
&nbsp;&nbsp;&nbsp; majd lezuhantak a mélységekig, *<br>
&nbsp;&nbsp;&nbsp; s nagy veszedelmükben már kétségbeestek.<br>
Meginogtak, tántorogtak, mint a részeg, *<br>
&nbsp;&nbsp;&nbsp; és odaveszett minden bölcsességük.<br>
<br>
Az Úrhoz kiáltottak gyötrelmükben, *<br>
&nbsp;&nbsp;&nbsp; aki szorult helyzetükbõl kiragadta õket. <br>
Szellõvé csendesítette a vihart, *<br>
&nbsp;&nbsp;&nbsp; a hullámok elcsitultak. <br>
Örültek is a nagy csendességnek; *<br>
&nbsp;&nbsp;&nbsp; így vezette õket az óhajtott kikötõbe, <br>
hogy az Úrnak hálát adjanak jóságáért, *<br>
&nbsp;&nbsp;&nbsp; az emberek fiaival tett nagy csodáiért, <br>
és hogy magasztalják õt a nép gyülekezetében, *<br>
&nbsp;&nbsp;&nbsp; és a vének tanácsában is dicsõítsék.</p></b>
<!--{END:ZALM107_II}-->

<!--{BEGIN:ZALM107_III}-->
<center><b><font color="#FF0000">106. zsoltár – III.</font></b><br>
<font color="#FF0000">Hálaadás a szabadulásért</font></center>
<p><i>Isten a tanítást Izrael fiainak adta, amikor békét hirdetett Jézus Krisztus által</i> (ApCsel 10, 36)</p>
<p><b><br>
A folyókat sivataggá tette, *<br>
&nbsp;&nbsp;&nbsp; és a forrásokat szomjas földdé, <br>
a termõföldet pedig szikessé, *<br>
&nbsp;&nbsp;&nbsp; az ott lakók bûnei miatt. <br>
Aztán a pusztát tóvá változtatta, *<br>
&nbsp;&nbsp;&nbsp; a kiszáradt földet vizek forrásává.<br>
<br>
Ott telepítette le az éhezõket, *<br>
&nbsp;&nbsp;&nbsp; hogy lakóvárost alapítsanak. <br>
Bevetették földjüket, telepítettek szõlõt, *<br>
&nbsp;&nbsp;&nbsp; és az bõséges termést hozott nekik. <br>
Megáldotta õket, és megsokasodtak, *<br>
&nbsp;&nbsp;&nbsp; és jószágaik számát nem engedte fogyni.<br>
<br>
Majd ismét megfogyatkoztak, nyomorba jutottak, *<br>
&nbsp;&nbsp;&nbsp; és gyötrõdtek bajtól, szenvedéstõl. <br>
De aki a fejedelmeket is megvetéssel sújtja, *<br>
&nbsp;&nbsp;&nbsp; és úttalan pusztán hagyja bolyongani: <br>
az felemelte nyomorából a szegényt, *<br>
&nbsp;&nbsp;&nbsp; és nemzetségüket, mint nyájat megsokasította. <br>
Látják ezt az igazak, és örvendeznek, *<br>
&nbsp;&nbsp;&nbsp; ám bezárul minden gonosz ajka.<br>
<br>
Ki olyan bölcs, hogy, felfogja ezt, *<br>
&nbsp;&nbsp;&nbsp; és megértse az Úr szeretetét?</p></b>
<!--{END:ZALM107_III}-->
<br>
<hr>
<center><font size=-1>© <a href="mailto:videky-hu@breviar.sk">Juraj Vidéky</a></font>
<font size=-1>© <a href="mailto:eleklaszlo@freemail.hu">László Elek</a></font></center>
</p></b>
</body>
</html>
