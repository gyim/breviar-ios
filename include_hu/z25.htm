<html>
<head>
	<link rel="stylesheet" type="text/css" href="../breviar.css">
	<title>24. zsoltár - I.</title>
</head>
<body>

<!--{BEGIN:ZALM25_I}-->
<center><b><font color="#FF0000">24. zsoltár - I.</font></b><br>
<font color="#FF0000">Könyörgés bûnbocsánatért és szabadulásért</font></center>
<p><i>A remény nem csal meg</i> (Róm 5, 5).</p>
<p><b><br>
Lelkem hozzád emelem, Uram, *<br>
&nbsp;&nbsp;&nbsp; én Istenem, benned bízom, ne valljak szégyent!<br>
Ne ujjongjon ellenség fölöttem, *<br>
&nbsp;&nbsp;&nbsp;  hiszen aki benned bízik, meg nem szégyenül.<br>
Az piruljon, aki megszegi hitét *<br>
&nbsp;&nbsp;&nbsp;  minden semmiségért.<br>
&nbsp;&nbsp;&nbsp; <br>
Utaidat, Uram, mutasd meg nekem, *<br>
&nbsp;&nbsp;&nbsp;  taníts meg ösvényeidre.<br>
Igazságod szerint vezess, taníts engem, †<br>
&nbsp;&nbsp;&nbsp;  mivel te vagy az én megmentõ Istenem, *<br>
&nbsp;&nbsp;&nbsp;  és szüntelen benned bízom.<br>
&nbsp;&nbsp;&nbsp; <br>
Irgalmasságodra gondolj, Uram, *<br>
&nbsp;&nbsp;&nbsp;  és könyörületedre, mely öröktõl való.<br>
Ne emlékezz ifjúkorom bûnére, vétkére! †<br>
Irgalommal gondolj reám, *<br>
&nbsp;&nbsp;&nbsp;  mert te jóságos vagy, Uram.<br>
&nbsp;&nbsp;&nbsp; <br>
Az Úr igazságos és jóságos, *<br>
&nbsp;&nbsp;&nbsp;  ezért a bûnösöket útjára oktatja.<br>
A szelídeket törvénnyel vezeti, *<br>
&nbsp;&nbsp;&nbsp;  az alázatosaknak ösvényét tanítja.<br>
&nbsp;&nbsp;&nbsp; <br>
Az Úr minden útja irgalom és hûség azoknak, *<br>
&nbsp;&nbsp;&nbsp;  akik szövetségét s törvényét megtartják.<br>
Uram, bocsáss meg nekem a te nevedért, *<br>
&nbsp;&nbsp;&nbsp;  mert sok vétek terheli lelkemet!</b></p>
<p><b></p></b>
<!--{END:ZALM25_I}-->

<!--{BEGIN:ZALM25_II}-->
<center><b><font color="#FF0000">24. zsoltár - II.</font></b><br>
<font color="#FF0000">Könyörgés bûnbocsánatért és szabadulásért</font></center>
<p><i>A remény nem csal meg</i> (Róm 5, 5).</p>
<p><b><br>
Az istenfélõ embert megtanítja az Úr, *<br>
&nbsp;&nbsp;&nbsp;  melyik úton járjon.<br>
Mindig jó lesz sora az ilyen embernek, *<br>
&nbsp;&nbsp;&nbsp;  és ivadéka örökli a földet.<br>
&nbsp;&nbsp;&nbsp; <br>
Az istenfélõket az Úr barátul fogadja, *<br>
&nbsp;&nbsp;&nbsp;  szövetségét feltárja elõttük.<br>
Szemem mindig az Úrra tekint, *<br>
&nbsp;&nbsp;&nbsp;  hiszen õ vonja ki lábam a csapdából. -<br>
Tekints rám, és irgalmazz: *<br>
&nbsp;&nbsp;&nbsp;  elhagyatott vagyok és nyomorult.<br>
Adj enyhületet szívem gyötrelmének, *<br>
&nbsp;&nbsp;&nbsp;  szabadíts ki bajaimból.<br>
&nbsp;&nbsp;&nbsp; <br>
Lásd, megaláztak, és szenvedek, *<br>
&nbsp;&nbsp;&nbsp;  bocsásd meg hát minden bûnömet!<br>
Nézd ellenségeimet: oly sokan vannak, *<br>
&nbsp;&nbsp;&nbsp;  s kegyetlen haraggal gyûlölnek engem.<br>
&nbsp;&nbsp;&nbsp; <br>
Oltalmazd lelkemet, ragadj ki a bajból, *<br>
&nbsp;&nbsp;&nbsp;  ne érhessen szégyen, hisz reményem te vagy.<br>
Ártatlanság és becsületesség óvjon engem, *<br>
&nbsp;&nbsp;&nbsp;  mivel teljességgel rád hagyatkozom.<br>
<br>
Szabadítsd meg, Istenem, Izraelt *<br>
&nbsp;&nbsp;&nbsp;  minden sanyarúságából.</b></p>
<p><b></p></b>
<!--{END:ZALM25_II}-->
<br>
<hr>
<center><font size=-1>© 1999-2010 <a href="mailto:videky@breviar.sk">Juraj Vidéky</a></font>
<font size=-1>© 2009-2010 <a href="mailto:eleklaszlo@freemail.hu">László Elek</a></font></center>
</p></b>
</body>
</html>
