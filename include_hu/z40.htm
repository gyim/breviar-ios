<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>39. zsoltár 2-14. 17-18 – I.</title>
</head>
<body class="psalm">

<!--{BEGIN:ZALM40_I}--><!--{BEGIN:ZALM40}-->
<div class="psalm-title">39. zsoltár 2-14. 17-18<!--{END:ZALM40}--> – I.<!--{BEGIN:ZALM40}--></div>
<!--{BEGIN:PSALMODIA_NADPIS}--><div class="psalm-subtitle">Hálaadás és segítségkérés</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Áldozatot és ajándékot nem kívántál, de emberi testet alkottál nekem</i> (Zsid 10, 5).</div><!--{END:PSALMODIA_MYSLIENKA}-->
<p class='verse start first'>Vágyva vágytam az Úrra,&nbsp;*</p>
<p class='verse cont'>és õ lehajolt hozzám.</p>
<p class='verse start'>Meghallgatta jajszavamat,&nbsp;*</p>
<p class='verse cont'>és kivont a sírgödörbõl, az undok iszapból.</p>
<p class='verse start'>Sziklára állított engem,&nbsp;*</p>
<p class='verse cont'>azután lábamba erõt öntött.</p>
<p class='verse start'>Új dalt adott a számba,&nbsp;*</p>
<p class='verse cont last'>Istenünknek zengõ éneket.</p>

<p class='verse start'>Megrettenve látják ezt sokan,&nbsp;*</p>
<p class='verse cont'>és eltelnek az Úr iránt bizalommal.</p>
<p class='verse start'>Boldog, aki bizalmát az Úrba veti,&nbsp;*</p>
<p class='verse cont'>és mit sem vár a kevély és álnok embertõl.</p>
<p class='verse start'>Uram, én Istenem, sok nagy csodát tettél miérettünk:&nbsp;*</p>
<p class='verse cont'>nincs hozzád hasonló.</p>
<p class='verse start'>Ha hirdetni s elbeszélni akarnám,&nbsp;*</p>
<p class='verse cont last'>nem találnám se szerét, se számát.</p>

<p class='verse start'>Sem véres, sem ételáldozat nem kellett neked,&nbsp;*</p>
<p class='verse cont'>fülemet azonban megnyitottad.</p>
<p class='verse start'>Égõ- s engesztelõ áldozatot sem követeltél.&nbsp;*</p>
<p class='verse cont'>Így szóltam akkor: „Íme, eljövök.</p>
<p class='verse start'>A könyvtekercsben rólam írva áll,&nbsp;*</p>
<p class='verse cont'>hogy megtegyem a te akaratodat.</p>
<p class='verse start'>Erre vágyom, Istenem,&nbsp;*</p>
<p class='verse cont'>törvényed örömmel tölti el szívemet.”</p>
<!--{END:ZALM40_I}--><!--{END:ZALM40}-->

<!--{BEGIN:ZALM40_II}-->
<div class="psalm-title">39. zsoltár 2-14. 17-18 – II.</div>
<!--{BEGIN:PSALMODIA_NADPIS}--><div class="psalm-subtitle">Hálaadás és segítségkérés</div><!--{END:PSALMODIA_NADPIS}-->
<!--{BEGIN:PSALMODIA_MYSLIENKA}--><div class="psalm-idea"><i>Áldozatot és ajándékot nem kívántál, de emberi testet alkottál nekem</i> (Zsid 10, 5).</div><!--{END:PSALMODIA_MYSLIENKA}-->
<!--{BEGIN:ZALM40}-->
<p class='verse start first'>Igazságodat hirdetem a nagy gyülekezetben,&nbsp;*</p>
<p class='verse cont'>ajkamat be nem zárom, Uram, jól tudod.</p>
<p class='verse start'>Igazságodat nem rejtem el szívembe,&nbsp;*</p>
<p class='verse cont'>hûségedet és segítségedet elbeszélem.</p>
<p class='verse start'>Nem titkolom irgalmasságodat és hûségedet&nbsp;*</p>
<p class='verse cont last'>a nagy gyülekezet elõtt.</p>

<p class='verse start'>Uram, ne vond meg tõlem irgalmadat,&nbsp;*</p>
<p class='verse cont'>szereteted és hûséged õrizzen szüntelen.</p>
<p class='verse start'>Mert annyi baj vett körül,&nbsp;*</p>
<p class='verse cont'>hogy megszámlálni sem lehet.</p>
<p class='verse start'>Utolértek engem bûneim,&nbsp;*</p>
<p class='verse cont'>már látni sem tudok.</p>
<p class='verse start'>Több a vétkem, mint hajszál a fejemen,&nbsp;*</p>
<p class='verse cont last'>szívem is ellankad egészen.</p>

<p class='verse start'>Szabadíts meg, Uram, irgalmasan,&nbsp;*</p>
<p class='verse cont'>Uram, siess segítségemre!</p>
<p class='verse start'>Ujjongjanak és örvendjenek benned az istenkeresõk,&nbsp;*</p>
<p class='verse cont'>„Hatalmas az Úr!” – kiáltsák szüntelen, akik segítségedet várják.</p>
<p class='verse start'>Szegény vagyok és nyomorult,&nbsp;*</p>
<p class='verse cont'>de az Úr gondomat viseli.</p>
<p class='verse start'>Segítõm és megmentõm te vagy;&nbsp;*</p>
<p class='verse cont'>én Istenem, ne késlekedj!</p>
<!--{END:ZALM40_II}--><!--{END:ZALM40}-->
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</body>
</html>