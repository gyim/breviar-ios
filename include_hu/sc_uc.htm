<html>
<head>
<meta http-equiv="Content-Type" content="text/html; charset=windows-1250">
<meta name="Author" content="Juraj Vidéky">
<link rel="stylesheet" type="text/css" href="../breviar.css">
<title>sc_uc</title>
</head>
<body>
<center><b>EGYHÁZTANÍTÓK KÖZÖS ZSOLOZSMÁJA</b></center>

<center>OLVASMÁNYOS IMAÓRA</center>
<p><span class="redsmall">Lelkipásztorok közös zsolozsmája, az alábbiak kivételével:</span>
<br/><!--{BEGIN:SCUC_cHYMNUS}-->
<b>
<p>Igaz Napunk, ki mûveid
<br/>örök fényeddel élteted, 
<br/>elménknek is világa vagy: 
<br/>együtt dicsérve áld szívünk.
<p>Ez élõ fáklyák fénye is 
<br/>Lelked tüzébõl szállt alá, 
<br/>évszázadokra tündökölt,
<br/>feltárva üdvünk útjait.
<p>Mit Isten hinnünk átadott, 
<br/>mit megtalált az emberész, 
<br/>kegyelmed hû szolgáin át 
<br/>új, tiszta fénybe öltözött.
<p>S akit ma népünk ünnepel, 
<br/>ez égi fényben tündököl 
<br/>gyõztes tudással gazdagon, 
<br/>s dicsõségükben osztozik.
<p>Õ járjon közben, ó Urunk, 
<br/>hogy tisztán láthasson szemünk
<br/>igaz, dicsõ fény, tégedet, 
<br/>s a hozzád elvivõ utat.
<p>Ezt add meg, kérünk, jó Atya, 
<br/>s Atyának mása, egy Fia, 
<br/>s te Szentlélek, Vigasztaló: 
<br/>örökre egy uralkodó. Ámen.
</b>
<!--{END:SCUC_cHYMNUS}-->
<br/><!--{BEGIN:SCUC_ZVII_VEcCIT1}-->
<p>
<b>Szent Pál apostolnak a korintusiakhoz írt elsõ levelébõl</b>
<div align="right" class="red">2, 1-16</div>
<p>
<div align="center" class="redit">Isten titokzatos, rejtett bölcsessége</div>
<b>
<p>&nbsp;&nbsp;&nbsp;&nbsp;
Amikor nálatok jártam, testvérek, nem keresett szavakkal vagy bölcsességgel akartam nektek hirdetni Isten misztériumát. Elhatároztam ugyanis, hogy nem akarok másról tudni köztetek, csak Jézus Krisztusról, a megfeszítettrõl. Gyöngeségem tudatában félve és nagyon elfogódottan mentem hozzátok. Tanításom és igehirdetésem ezért nem a bölcsesség elragadó szavaiból állt, hanem a lélek és az erõ bizonyságából, hogy hiteteknek ne emberi bölcsesség, hanem Isten ereje legyen az alapja.
<br/>&nbsp;&nbsp;&nbsp;&nbsp;
A tökéletesek körében azonban mi is bölcsességet hirdetünk. Nem ennek a világnak a bölcsességét, sem az e világ pusztulásra ítélt fejedelmeiét, hanem Isten titokzatos, rejtett bölcsességét, amelyet Isten öröktõl fogva megdicsõülésünkre szánt. Ezt senki sem ismerte fel a világ fejedelmei közül, mert ha felismerték volna, nem feszítették volna keresztre a dicsõség Urát. Így érvényes az Írás szava: „Szem nem látta, fül nem hallotta, emberi szív föl nem fogta, amit Isten azoknak készített, akik õt szeretik.”
<br/>&nbsp;&nbsp;&nbsp;&nbsp;
Nekünk azonban feltárta Isten a Lélek által. A Lélek ugyanis mindent átlát, még Isten mélységét is. Ki ismeri az ember belsõ dolgait, ha nem a benne lakó emberi lélek? Hasonlóképpen Isten titkait sem ismeri senki, csak Isten Lelke.
<br/>&nbsp;&nbsp;&nbsp;&nbsp;
Mi nem a világ lelkét kaptuk, hanem az Istentõl eredõ Lelket, hogy megismerjük, amit az Isten a kegyelemben ajándékozott nekünk. Errõl beszélünk is, de nem az emberi bölcsesség tanította szavakkal, hanem ahogy a Lélek tanít, lelki embereknek lelkieket nyújtva.
<br/>&nbsp;&nbsp;&nbsp;&nbsp;
A testi ember nem fogja fel, ami az Isten Lelkébõl ered. Balgaságnak tartja, s nem képes megérteni, mert lelkileg kellene megítélnie. A lelki ember azonban mindent megítél, maga azonban senki ítéletét nem vonja magára. „Hiszen ki látta át Isten gondolatait, hogy oktatná õt?” Mi azonban birtokában vagyunk Krisztus gondolatainak.
</b>
<p><span class="redsmall">VÁLASZOS ÉNEK</span>
<div align="right" class="red">1 Kor 1, 21. 23. 25</div>
<br/><b><span class="red">V.</span>
Úgy tetszett Istenek, hogy balgaságnak látszó igehirdetéssel üdvözítse a hívõket. <span class="red">*</span> 
Mi azonban a megfeszített Krisztust hirdetjük, alleluja.</b>
<br/><b><span class="red">F.</span>
Hiszen Istennek a „balgasága” bölcsebb az embereknél, és Istennek a „gyöngesége” erõsebb az embereknél. <span class="red">*</span> 
Mi azonban a megfeszített Krisztust hirdetjük, alleluja.</b>
<br/><!--{END:SCUC_ZVII_VEcCIT1}-->
<br/><!--{BEGIN:SCUC_ZVII_cCIT1}--><!--{BEGIN:SCUC_ZVI_cCIT1}-->
<p>
<b>A Bölcsesség könyvébõl</b>
<div align="right" class="red">7, 7-16. 22-30</div>
<p>
<div align="center" class="redit">Az igazak boldogsága Istennél</div>
<b><p>
Könyörögtem, és megkaptam az okosságot; esdekeltem, és leszállt rám a bölcsesség lelke. Többre becsültem a jogarnál és trónnál, és hozzá mérten semminek tartottam a gazdagságot. A felbecsülhetetlen drágakövet sem állítottam vele egy sorba, mert mellette minden arany csak egy marék homok, és vele összemérve, az ezüst csak sárnak számít. Jobban szerettem az egészségnél és a szépségnél, és birtoklását a világosságnál is többre tartottam; mert a fény, amely belõle árad, nem alszik ki soha.
<br/>&nbsp;&nbsp;&nbsp;&nbsp;
De vele együtt a többi javak is mind hozzám jöttek, mérhetetlen gazdagság volt a kezében. Örültem mindennek, mert a bölcsesség volt a vezérük; nem tudtam, hogy a szülõanyjuk is az. Csalárdság nélkül sajátítottam el, irigység nélkül adom tovább, nem rejtem el gazdagságát. Hisz kifogyhatatlan kincs az emberek számara. Akik szert tettek rá, megszerezték Isten barátságát, mert ajánlották õket a fegyelem adományai.
<br/>&nbsp;&nbsp;&nbsp;&nbsp;
Adja meg nekem az Isten, hogy bölcsen beszéljek, és ahhoz méltóan gondolkodjam, aminek részese lettem! Mert õ irányítja a bölcsességet, és vezeti a bölcset. Hiszen kezében vagyunk mi magunk, a szavaink, egész értelmünk és minden ügyességünk.
<br/>&nbsp;&nbsp;&nbsp;&nbsp;
Benne ugyanis lélek van, amely értelmes, szent, a maga nemében egyetlen, sokrétû, finom, könnyed, mozgékony, átható, tiszta, világos, sérthetetlen, a jót kedveli, éles, akadályt nem ismer, jótékony, emberbarát, állhatatos, szilárd, bátor, mindenható, mindent lát és áthatja a szellemet, a gondolkodó, tiszta és legfinomabb lényeket. Mert a bölcsesség mozgékonyabb, mint bármi, ami mozog; tisztaságánál fogva mindenen áthatol.
<br/>&nbsp;&nbsp;&nbsp;&nbsp;
Hiszen Isten erejének lehelete és a Mindenható dicsõségének tiszta kicsordulása; ezért nem érheti soha semmi folt. Az örök világosság kisugárzása, és az Isten mûködésének tiszta tükre és jóságának képmása.
<br/>&nbsp;&nbsp;&nbsp;&nbsp;
Bár csak egy, mindent megtehet, s jóllehet magában marad, megújítja a mindenséget. Nemzedékrõl nemzedékre betér a szent lelkekbe, így teremti meg Isten barátait és a prófétákat. Isten csak azt szereti, aki a bölcsességgel él, mert az ékesebb a napnál és fönségesebb minden csillagképnél. Ha a világossághoz hasonlítjuk, még annál is különb, mert azt felváltja az éjszaka, a bölcsességgel szemben azonban tehetetlen a gonoszság.
</b>
<p><span class="redsmall">VÁLASZOS ÉNEK</span>
<div align="right" class="red">Bölcs 7, 7-8; Jak 1, 5</div>
<br/><b><span class="red">V.</span>
Könyörögtem, és megkaptam az okosságot; <span class="red">*</span> 
Esdekeltem, és leszállt rám a bölcsesség lelke: többre becsültem a jogarnál és a trónnál.</b>
<br/><b><span class="red">F.</span>
Ha valaki közületek bölcsességében szenved hiányt, kérje Istentõl, aki szívesen ad mindenkinek anélkül, hogy a szemére vetné, s meg is kapja. <span class="red">*</span> 
Esdekeltem, és leszállt rám a bölcsesség lelke: többre becsültem a jogarnál és a trónnál.</b>
<!--{END:SCUC_ZVII_cCIT1}--><!--{END:SCUC_ZVI_cCIT1}-->
<br/><!--{BEGIN:SCUC_OCR_cCIT1}-->
<p>
<b>Sirák fiának könyvébõl</b>
<div align="right" class="red">39, 1-14</div>
<p>
<div align="center" class="redit">A Szentírás bölcs ismerõje</div>
<b><p>
A bölcs kutatja az elõdök bölcsességét, s a jövendölésnek szenteli idejét. Neves emberek mondásait õrzi, s behatol a példabeszédek világába. A hasonlatok titkait fürkészi, s a bölcs mondások értelmét keresi.
<br/>&nbsp;&nbsp;&nbsp;&nbsp;
A fõemberek közt teljesít szolgálatot, és megjelenik a fejedelmek elõtt. Bejárja idegen népek országait, fölfedez jót s rosszat az emberek között.
<br/>&nbsp;&nbsp;&nbsp;&nbsp;
De szíve azon van, hogy reggeltõl Urát a Teremtõjét keresse. Lelkét a Magasságbelihez emeli, imára nyílik ajka, s bûneiért eseng.
<br/>&nbsp;&nbsp;&nbsp;&nbsp;
Ha tetszik Urának, a Hatalmasnak, akkor eltölti az értelem lelkével. Bölcs szavak törnek elõ belõle, és imádságában az Urat dicséri. Bölcsen gondolkodik, ért a tudományhoz, s titkok megértésén járatja az eszét. Nyilvánosságra is hozza tanítását, s dicsekszik az Úrnak szent szövetségével.
<br/>&nbsp;&nbsp;&nbsp;&nbsp;
Bölcsességét sokan magasztalják, s az nem is múlik el az idõk végéig. Az emlékezete nem enyészik el, késõ nemzedékek emlegetik nevét. A népek regélnek nagy bölcsességérõl, és a gyülekezet zengi dicséretét.
</b>
<p><span class="redsmall">VÁLASZOS ÉNEK</span>
<div align="right" class="red">Sir 15, 5-6</div>
<br/><b><span class="red">V.</span>
A gyülekezetben szólásra nyitotta ajkát. <span class="red">*</span> 
Betöltötte õt az Úr a bölcsesség és az értelem lelkével.</b>
<br/><b><span class="red">F.</span>
Körülujjongják, és nagy lesz az öröme. <span class="red">*</span> 
Betöltötte õt az Úr a bölcsesség és az értelem lelkével.</b>
<!--{END:SCUC_OCR_cCIT1}-->
<br/><!--{BEGIN:SCUC_cCIT2}-->
<p>
<b>Vilmosnak, a Szent Teodorik monostor apátjának „A tükör” címû munkájából</b>
<div align="center" class="red">(PL 180, 384)</div>
<p>
<div align="center" class="redit">A hit értelmét a Szentlélekben kell keresnünk</div>
<b>
<p>&nbsp;&nbsp;&nbsp;&nbsp;
Hívõ lélek! Ha hitedben lévõ mélyebb titkok nyugtalanítják elmédet, bátran tedd fel a kérdést te is: Hogyan lehetséges mindez? De tedd ezt az igazság szeretetének vágyával, és ne akadékoskodó lelkülettel.
<br/>&nbsp;&nbsp;&nbsp;&nbsp;
Keresésed alakuljon át imádsággá, szeretetté, áhítattá és alázatos vággyá! Ne magasra törõ eszmefuttatásokban kutatgasd az Isten fölségét, hanem üdvösségünk Istenének üdvösségszerzõ akaratában keresd üdvösségedet. És a nagy tanács Angyala majd ezt mondja néked: Amikor eljön a Vigasztaló, akit az Atyától küldök nektek, eszetekbe juttat mindent, és megtanít titeket minden igazságra (vö. Jn 14, 26; 16, 13). Mert hiszen: Ki ismeri az ember bensõ dolgait, ha nem a benne lakó emberi lélek? Hasonlóképpen Isten titkait sem ismeri senki, csak Isten Lelke (1 Kor 2, 11).
<br/>&nbsp;&nbsp;&nbsp;&nbsp;
Törekedjél hát arra, hogy részesülj a Szentlélekben! Mert, hogyha hívod, eljön; sõt már valójában jelen is van, amikor hívjuk. És, ha hívásunkra megjön, Isten bõséges áldásával érkezik. Úgy jön, mint a folyam áradata, s megörvendezteti Isten városát.
<br/>&nbsp;&nbsp;&nbsp;&nbsp;
Ha érkezésekor téged alázatos csendben és az Isten szava iránti félõ tiszteletben talál, megnyugszik rajtad. Akkor majd kinyilvánítja neked azt, aminek az ismeretét Istenünk és Atyánk megvonja e világ bölcseitõl és okosaitól. Akkor kezd majd megvilágosodni elõtted mindaz, amit ugyan megmondhatott volna az e földön élõ örök Bölcsesség már az õ tanítványainak is, de azok akkor még nem voltak elég erõsek hozzá mindaddig, míg el nem jött az Igazság Lelke, aki megtanította õket minden igazságra.
<br/>&nbsp;&nbsp;&nbsp;&nbsp;
Ennek az igazságnak felfogására és megértésére hiába is várnánk bármelyik ember ajkáról jövõ szavakat. Hiszen még magának az Igazságnak az ajkáról sem tudták volna felfogni és megérteni azt még az apostolok sem. Éppen az örök Igazság mondja: Lélek az Isten (Jn 4, 24).
<br/>&nbsp;&nbsp;&nbsp;&nbsp;
És amint az imádkozóknak Istent lélekben és igazságban kell imádniuk, az õt felfogni és megérteni akaróknak nem másként, csak a Szentlélekben kell keresniök a hit értelmét és azt, hogy a tiszta és kendõzetlen igazságot megtapasztalják földi élet homályában és tudatlanságában a Szentlélek a lélekben szegényeknek a megvilágosító Világossága, õ a vonzó szeretet, õ a vonzó édesség, õ az ember útja Istenhez, õ a szeretõ szerelme, õ az áhítat, õ a jámborság.
<br/>&nbsp;&nbsp;&nbsp;&nbsp;
Õ nyilatkoztatja ki hitbõl a hitbe a hívõknek az Isten
igazságát, midõn kegyelemért kegyelmet ad és a hallásból szerzett hit helyébe megvilágosított hitet ad.
</b>
<p><span class="redsmall">VÁLASZOS ÉNEK</span>
<div align="right" class="red">Mt 13, 52; Péld 14, 33</div>
<br/><b><span class="red">V.</span>
Minden írástudó, aki jártas a mennyek országának tanításában, <span class="red">*</span> 
Hasonlít a házigazdához, aki kincseibõl újat és régit hoz elõ.<!--{BEGIN:V_O_ALELUJA}--> Alleluja.<!--{END:V_O_ALELUJA}--></b>
<br/><b><span class="red">F.</span>
Az okos ember szívében bölcsesség lakik, és bölcsességére megtanítja a tudatlanokat is. <span class="red">*</span> 
Hasonlít a házigazdához, aki kincseibõl újat és régit hoz elõ.<!--{BEGIN:V_O_ALELUJA}--> Alleluja.<!--{END:V_O_ALELUJA}--></b>
<br/>
<p><span class="red">Vagy más:</span>
<p>
<b>A II. vatikáni zsinat Dei Verbum kezdetû, az isteni kinyilatkoztatásról szóló dogmatikai konstitúciójából</b>
<div align="center" class="red">(Kap. 2, 7-8)</div>
<p>
<div align="center" class="redit">Az isteni kinyilatkoztatás továbbadása</div>
<b>
<p>&nbsp;&nbsp;&nbsp;&nbsp;
Krisztus Urunk, akiben a fölséges Isten egész kinyilatkoztatása befejezõdik, parancsot adott apostolainak, hogy hirdessék mindenkinek az evangéliumot, amelynek ígérete már a próféták ajkán elhangzott, amelyet õ maga váltott valóra és személyesen hirdetett, mint az üdvösségre vonatkozó minden igazságnak és erkölcsi tanításnak forrását, és így tegyenek mindenkit az isteni ajándékok részesévé.
<br/>&nbsp;&nbsp;&nbsp;&nbsp;
Ezt a parancsot hûségesen teljesítették is. Teljesítették az apostolok, akik szóbeli igehirdetéssel, példamutatással és az intézményekben átadták, amit Krisztus ajkáról hallottak, a vele való társalgásból és tetteibõl merítettek, vagy a Szentlélek ihletésébõl megtanultak. És teljesítették azok az apostolok vagy apostoltanítványok, akik szintén a Szentlélek sugalmazására írásba foglalták az üdvösség hírét.
<br/>&nbsp;&nbsp;&nbsp;&nbsp;
Az apostolok püspököket hagytak hátra utódaikul, és nekik adták át saját tanítói helyüket, hogy az evangélium az Egyházban mindig sértetlenül és elevenen megmaradjon. Amit pedig az apostolok áthagyományoztak, mindazt tartalmazza, ami az Isten népének szent életét és hitének gyarapodását szolgálja, így az Egyház a maga tanításában, életében és istentiszteletében örök idõkre megõrzi és minden nemzedéknek átadja mindazt, ami önnön lényege, és mindazt, amit hisz.
<br/>&nbsp;&nbsp;&nbsp;&nbsp;
Ez az apostoloktól származó hagyomány a Szentlélek segítségével kibontakozik az Egyházban, egyre teljesebb lesz az áthagyományozott tények és igék értelmi megragadása, akár a hívõk elmélkedése és tanulmányozása folytán, amikor szívükben ellgondolkodnak rajtuk; akar a lelki dolgok bensõséges és elményszerû megértése folytán; akár azok igehirdetése alapján, akik a püspöki utódlással együtt megkapták az igazság biztos megtalálásának karizmáját. Az Egyház ugyanis a századok folyamán állandóan az isteni igazság teljessége felé tart, amíg csak be nem teljesednek benne az Isten igéi.
<br/>&nbsp;&nbsp;&nbsp;&nbsp;
A szent atyák mondásai tanúskodnak e hagyomány éltetõ jelenlétérõl. Gazdagsága átárad a hívõ és imádkozó Egyház gyakorlati életébe.
<br/>&nbsp;&nbsp;&nbsp;&nbsp;
Ez a hagyomány adja tudtul az Egyháznak a szentkönyvek teljes felsorolását. Maga a Szentírás benne kap mélyebb értelmet, és válik szüntelenül hatékonnyá, így az Isten, aki a múltban beszélt, szünet nélkül beszélget szeretett Fiának jegyesével; a Szentlélek pedig, aki által az Egyházban, és az Egyház által a világban fölhangzik az evangélium élõ szava, elvezeti a hívõket a teljes igazságra, és az õ mûve, hogy Krisztus igéje elevenen él bennük.
</b>
<p><span class="redsmall">VÁLASZOS ÉNEK</span>
<div align="right" class="red">1 Pét 1, 25; Lk 1, 2</div>
<br/><b><span class="red">V.</span>
Az Úr szava örökre megmarad: <span class="red">*</span> 
Ez az a tanítás, amelyet hirdettek nektek.<!--{BEGIN:V_O_ALELUJA}--> Alleluja.<!--{END:V_O_ALELUJA}--></b>
<br/><b><span class="red">F.</span>
Úgy, ahogyan ránk hagyományoztak azok, akik kezdettõl fogva szemtanúi és szolgái voltak az isteni szónak. <span class="red">*</span> 
Ez az a tanítás, amelyet hirdettek nektek.<!--{BEGIN:V_O_ALELUJA}--> Alleluja.<!--{END:V_O_ALELUJA}--></b>
<!--{END:SCUC_cCIT2}-->
<center><p>I. ESTI DICSÉRET</center>
<p><span class="redsmall">HIMNUSZ, mint a II. Esti dicséretben.</span>
<p><span class="redsmall">RÖVID OLVASMÁNY</span>
<div align="right" class="red">Jak 3, 17-18</div>
<b>
A felülrõl származó bölcsesség elõször is tiszta, aztán békeszeretõ, méltányos, engedékeny, irgalom tölti el és gazdag termést hoz, nem részrehajló, nem képmutató. Az igazság gyümölcsét békében vetik el azok számára, akik békét teremtenek.
</b>
<p><span class="redsmall">RÖVID VÁLASZOS ÉNEK</span>
<p><b><span class="red">V.</span> Az igaz szája <span class="red">*</span>
Bölcsességet szól. Az igaz.</b>
<br/><b><span class="red">F.</span> És nyelve igazságot beszél.
<span class="red">*</span>
Bölcsességet szól. Dicsõség az Atyának. Az igaz.</b>
<p><span class="redsmall">Húsvéti idõben:</span>
<p><b><span class="red">V.</span> Az igaz szája bölcsességet szól.
<span class="red">*</span>
Alleluja, alleluja. Az igaz.</b>
<br/><b><span class="red">F.</span> És nyelve igazságot beszél.
<span class="red">*</span>
Alleluja, alleluja. Dicsõség az Atyának. Az igaz.</b>
<p><b><span class="red">Magnificat-ant:</span> Aki megtartja és tanítja a parancsokat, az nagy lesz a mennyek országában.<!--{BEGIN:V_O_ALELUJA}--> Alleluja.<!--{END:V_O_ALELUJA}--></b>
<p><span class="redsmall">Könyörgés</span>
<p><span class="redsmall">Saját könyörgés; ha nincs, az alábbi:</span>
<!--{BEGIN:SCUC_MODLITBA}-->
<p><b>Urunk és Istenünk, te Szent <span class="red">N.</span> 
jóságosan beavattad mennyei tanításod titkaiba. Közbenjárására add meg nekünk, hogy tanításodban hûségesen kitartsunk, és ezt életünkkel megvalljuk.<!--{ZAKONCENIE:SKRZE}--></b>
<!--{END:SCUC_MODLITBA}-->

<center><p>IMÁDSÁGRA HÍVÁS</center>
<p><b><span class="red">Ant.</span> <!--{BEGIN:SCUC_iANT1}-->
Urunkat, a bölcsesség forrását, jöjjetek, imádjuk!<!--{BEGIN:V_O_ALELUJA}--> Alleluja.<!--{END:V_O_ALELUJA}--><!--{END:SCUC_iANT1}--></b>
<p><span class="redsmall">Az Imádságra hívás zsoltára, mint az Általános részben.</span>
<center><p>REGGELI DICSÉRET</center>
<p><span class="redsmall">HIMNUSZ</span>
<br/><!--{BEGIN:SCUC_rHYMNUS}-->
<b>
<p>Isteni Mester, igazságnak Atyja, 
<br/>Krisztus, ki üdvünk törvényeit hoztad, 
<br/>s így életünknek igaz, égi útját 
<br/>&nbsp;&nbsp;&nbsp;adtad elõnkbe.
<p>Gyõzelmes Pásztor, egyetlen reményünk, 
<br/>égbõl erõt adsz Jegyesed szavának,
<br/>és te kormányzod, hogy az igazságnak 
<br/>&nbsp;&nbsp;&nbsp;õre lehessen.
<p>Ó, te adsz nekünk ragyogó sok elmét 
<br/>— mind egy-egy fényes, tüzes égi csillag — 
<br/>s gyõztes tudással hirdetik a boldog 
<br/>&nbsp;&nbsp;&nbsp;élet igéit.
<p>Szívbõl imádunk, örök égi Mester, 
<br/>mert te a Lélek gyönyörû világát 
<br/>tárod elébünk e nagy tanítóknak 
<br/>&nbsp;&nbsp;&nbsp;ajkai által.
<p>Szent, igaz doktor az is, kit ma áldunk, 
<br/>kérje a népnek utat jelzõ lángod,
<br/>míg neked égben dalolhatunk himnuszt
<br/>&nbsp;&nbsp;&nbsp;mennyei fényben. Ámen.
</b>
<!--{END:SCUC_rHYMNUS}-->
<br/><span class="redsmall">RÖVID OLVASMÁNY</span>
<br/><!--{BEGIN:SCUC_rCIT}-->
<div align="right" class="red">Bölcs 7, 13-14</div>
<b>
A bölcsességet csalárdság nélkül sajátítottam el, irigység nélkül adom tovább, nem rejtem el gazdagságát. Hisz kifogyhatatlan kincs az emberek számára. Akik szert tettek rá, megszerezték Isten barátságát, mert ajánlották õket a fegyelem adományai.
</b>
<br/><!--{END:SCUC_rCIT}-->
<br/><span class="redsmall">RÖVID VÁLASZOS ÉNEK</span>
<br/><!--{BEGIN:SCUC_rRESP}-->
<br/><b><span class="red">V.</span> A szentek bölcsességét <span class="red">*</span>
A népek emlegetik. A szentek.</b>
<br/><b><span class="red">F.</span> Dicséretüket az Egyház hirdeti.
<span class="red">*</span>
A népek emlegetik. Dicsõség az Atyának. A szentek.</b>
<br/><!--{END:SCUC_rRESP}-->
<br/><span class="redsmall">Húsvéti idõben:</span>
<br/><!--{BEGIN:SCUC_rRESPVE}-->
<br/><b><span class="red">V.</span> A szentek bölcsességét a népek emlegetik.
<span class="red">*</span>
Alleluja, alleluja. A szentek.</b>
<br/><b><span class="red">F.</span> Dicséretüket az Egyház hirdeti.
<span class="red">*</span>
Alleluja, alleluja. Dicsõség az Atyának. A szentek.</b>
<br/><!--{END:SCUC_rRESPVE}-->
<br/><b><span class="red">Benedictus-ant.</span><!--{BEGIN:SCUC_rBENEDIKTUS}--> Az istenismerõk ragyogni fognak, mint a fénylõ égbolt, s akik igazságra tanítottak sokakat, tündökölnek örökkön-örökké, miként a csillagok.<!--{BEGIN:V_O_ALELUJA}--> Alleluja.<!--{END:V_O_ALELUJA}--><!--{END:SCUC_rBENEDIKTUS}--></b>

<center><p>II. ESTI DICSÉRE</center>
<p><span class="redsmall">HIMNUSZ</span>
<br/><!--{BEGIN:SCUC_vHYMNUS}-->
<b>
<p>Igaz Napunk, ki mûveid
<br/>örök fényeddel élteted, 
<br/>elménknek is világa vagy: 
<br/>együtt dicsérve áld szívünk.
<p>Ez élõ fáklyák fénye is 
<br/>Lelked tüzébõl szállt alá, 
<br/>évszázadokra tündökölt,
<br/>feltárva üdvünk útjait.
<p>Mit Isten hinnünk átadott, 
<br/>mit megtalált az emberész, 
<br/>kegyelmed hû szolgáin át 
<br/>új, tiszta fénybe öltözött.
<p>S akit ma népünk ünnepel, 
<br/>ez égi fényben tündököl 
<br/>gyõztes tudással gazdagon, 
<br/>s dicsõségükben osztozik.
<p>Õ járjon közben, ó Urunk, 
<br/>hogy tisztán láthasson szemünk
<br/>igaz, dicsõ fény, tégedet, 
<br/>s a hozzád elvivõ utat.
<p>Ezt add meg, kérünk, jó Atya, 
<br/>s Atyának mása, egy Fia, 
<br/>s te Szentlélek, Vigasztaló: 
<br/>örökre egy uralkodó. Ámen.
</b>
<!--{END:SCUC_vHYMNUS}-->
<br/><span class="redsmall">RÖVID OLVASMÁNY</span>
<br/><!--{BEGIN:SCUC_vCIT}-->
<div align="right" class="red">Jak 3, 17-18</div>
<b>
A felülrõl származó bölcsesség elõször is tiszta, aztán békeszeretõ, méltányos, engedékeny, irgalom tölti el és gazdag termést hoz, nem részrehajló, nem képmutató. Az igazság gyümölcsét békében vetik el azok számára, akik békét teremtenek.
</b>
<br/><!--{END:SCUC_vCIT}-->
<br/><span class="redsmall">RÖVID VÁLASZOS ÉNEK</span>
<br/><!--{BEGIN:SCUC_vRESP}-->
<br/><b><span class="red">V.</span> Az Egyházban. <span class="red">*</span>
Szólásra nyitotta ajkát. Az Egyházban.</b>
<br/><b><span class="red">F.</span> Betöltötte õt az Úr a bölcsesség és az értelem lelkével.
<span class="red">*</span>
Szólásra nyitotta ajkát. Dicsõség az Atyának. Az Egyházban.</b>
<br/><!--{END:SCUC_vRESP}-->
<br/><span class="redsmall">Húsvéti idõben:</span>
<br/><!--{BEGIN:SCUC_vRESPVE}-->
<br/><b><span class="red">V.</span> Az Egyházban szólásra nyitotta ajkát. <span class="red">*</span> Alleluja, alleluja. Az Egyházban.</b>
<br/><b><span class="red">F.</span> Betöltötte õt az Úr a bölcsesség és az értelem lelkével.
<span class="red">*</span>
Alleluja, alleluja. Dicsõség az Atyának. Az Egyházban.</b>
<br/><!--{END:SCUC_vRESPVE}-->
<br/><b><span class="red">Magnificat-ant.</span><!--{BEGIN:SCUC_vMAGNIFIKAT}--> Ó, hitünk nagy tanítója, Egyházunk fénye, Isten törvényének buzgó kedvelõje, Szent <span class="red">N.</span> az Isten Fiánál könyörögj értünk!<!--{BEGIN:V_O_ALELUJA}--> Alleluja.<!--{END:V_O_ALELUJA}--><!--{END:SCUC_vMAGNIFIKAT}--></b>

</body>
</html>
