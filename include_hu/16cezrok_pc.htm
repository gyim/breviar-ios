<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 16. HÉT</title>
</head>
<body>
<center><b> ÉVKÖZI IDÕ</b>
<p><b>16. HÉT</b></center>
<center>
<p>OLVASMÁNYOS IMAÓRA</center>

VASÁRNAP
<!--{BEGIN:OCR16NEc_CIT1}-->
<p>
<b>Kezdõdik Szent Pál apostolnak a korintusiakhoz írt második levele</b>
<div align=right><font color="#FF0000">1, 1-14</font></div>
<div align=center><i><font color="#FF0000">Hálaadás a vigasztaló Istennek</font></i></div>
<b>
<br>&nbsp;&nbsp;&nbsp;&nbsp;
Pál, Isten akaratából Jézus Krisztus apostola és Timóteus testvér Isten korintusi egyházának és egész Achájában minden szentnek. Kegyelem és békesség nektek Istentõl, Atyánktól és Urunktól, Jézus Krisztustól!
<br>&nbsp;&nbsp;&nbsp;&nbsp;
Áldott legyen az Isten, Urunk Jézus Krisztus Atyja, az irgalom Atyja és a minden vigasztalás Istene! Õ megvigasztal minket minden szomorúságunkban, hogy mi is megvigasztalhassuk azokat, akik szomorúak, azt a vigasztalást nyújtva nekik, amelyet õ nyújt nekünk. Amilyen bõven kijut nekünk Krisztus szenvedéseibõl, olyan bõven lesz részünk Krisztus révén a vigasztalásban is. Mert ha szenvedünk, az a ti vigasztalásotokra és üdvösségetekre szolgál, ha vigasztalásban van részünk, abból is ti nyertek bátorítást azoknak a szenvedéseknek türelmes elviselésére, amelyeket mi is szenvedünk. Szilárd tehát veletek kapcsolatban a reményünk, hiszen tudjuk, hogy nemcsak a szenvedésben vesztek velünk együtt részt, hanem a vigasztalásból is hozzánk hasonlóan részesültök.
<br>&nbsp;&nbsp;&nbsp;&nbsp;
Nem szeretném, testvérek, hogy ne tudjatok arról az üldöztetésrõl, amely Ázsiában ért bennünket: módfelett, szinte erõnkön felül ránk nehezedett, úgyhogy már életünkrõl is lemondtunk. Sõt magunkban már a halálos ítéletet is elfogadtuk, hogy ne magunkban bízzunk, hanem Istenben, aki feltámasztja a halottakat, õ mentett ki bennünket a súlyos életveszélybõl, és ezután is ki fog menteni. Belé vetjük minden reményünket, hogy ezentúl is mindig megment minket. De ti is segítsetek: imádkozzatok értünk, hogy a nekünk jutott kegyelemért sokak ajkáról szálljon fel hála a nevünkben.
<br>&nbsp;&nbsp;&nbsp;&nbsp;
Csak azzal dicsekedhetünk, amirõl lelkiismeretünk tanúskodik: hogy Istennek tetszõ módon, szentül és õszintén, nem evilági értelemben bölcsen, hanem Isten kegyelmében éltünk a világban, kiváltképpen tiköztetek. Nem is írunk nektek egyebet, csak amit olvastok és megértetek. Remélem, hogy majd még egészen megértetek, amint részben már meg is értettetek minket, hogy Urunk Jézus napján mi vagyunk a ti büszkeségetek, s ti a mienk.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Zsolt 93, 18-19; 2 Kor 1, 5</font></div>
<br><b><font color="#FF0000">V.</font>
Szereteted fenntartott, Uram. <font color="#FF0000">*</font> 
Ha szívemet a sok gond elárasztja, lelkemet vigasztalásod felüdíti.</b>
<br><b><font color="#FF0000">F.</font>
Amilyen bõven kijut nekünk Krisztus szenvedéseibõl, olyan bõven lesz részünk Krisztus révén a vigasztalásban is. <font color="#FF0000">*</font> 
Ha szívemet a sok gond elárasztja, lelkemet vigasztalásod felüdíti.</b>
<!--{END:OCR16NEc_CIT1}-->
<!--{BEGIN:OCR16NEc_CIT2}-->
<p>
<b>Kezdõdik Antiochiai Szent Ignác püspök és vértanúnak a magnésziaiakhoz írt levele</b>
<div align=center><font color="#FF0000">(Nn. 1, 1 – 5, 2; Funk 1, 191-195)</font></div>
<p>
<div align=center><i><font color="#FF0000">Úgy illik, hogy ne csak a nevünk legyen keresztény, hanem valóban azok is legyünk.</font></i></div>
<b>
<br>&nbsp;&nbsp;&nbsp;&nbsp;
Ignác, más néven Theoforosz üdvözli az Atyaistenben és Üdvözítõnkben, Jézus Krisztusban áldott Magnészia egyházát a Maiandrosz folyó mellett. Az Atyaistenben és Jézus Krisztusban sokszorosan üdvözöllek benneteket.
<br>&nbsp;&nbsp;&nbsp;&nbsp;
Megismertem hívõ szeretetközösségtek jó rendjét, és örvendezve elhatároztam, hogy Jézus Krisztus hitében szólok hozzátok. A bilincsek, amelyeket viselek, már most tiszteletreméltóvá teszik nevemet, és így dicsérem azokat az egyházakat, amelyeknek kívánom, hogy egységben maradjanak Jézus Krisztus testével és lelkével. Õ a mi örök életünk. Vele legyen egységünk a hit és a szeretet által. Ennek semmit sem szabad elébe helyeznünk. Legfõképpen legyünk egyek Jézussal és az Atyával, akiben e világ fejedelmének minden támadását elviseljük és kivédjük; így Isten birtoklására jutunk el.
<br>&nbsp;&nbsp;&nbsp;&nbsp;
Abban a szerencsében volt részem, hogy láthattalak titeket Damasz püspökötök, valamint Basszusz és Apolloniosz Istenhez méltó presbiterek személyében, és megismertelek titeket szolgatársam, Dzotinosz diakónus által is. Õt nagyon szeretem, mert úgy engedelmeskedik püspökének, mint a jóságos Isten kegyelmének, a presbiterek testületének pedig, mint Jézus Krisztus törvényének.
<br>&nbsp;&nbsp;&nbsp;&nbsp;
De nektek sem szabad püspökötökkel fiatal kora miatt bizalmaskodni, hanem az õt püspökké tevõ Atyaisten erejére tekintve meg kell adni neki minden tiszteletet. Ezt láttam is, hogy a szent presbiterek nem vetik meg õt szemmel látható fiatal kora miatt, hanem istenes bölcsességgel alávetik magukat neki, nem is neki, hanem Jézus Krisztus Atyjának, aki mindnyájunk püspöke. A minket szeretõ Isten dicsõségére kell tehát színlelés nélkül engedelmeskednetek. A színlelõ nem a látható püspököt téveszti meg, hanem a Láthatatlant akarja megtéveszteni. Nem a test szerint való embernek szól a tisztelet, hanem Istennek, aki a rejtett dolgokat is látja.
<br>&nbsp;&nbsp;&nbsp;&nbsp;
Ne csak a nevetek legyen keresztény, hanem életetek is. Egyesek hivatkoznak ugyan a püspökre, de mindent nélküle tesznek. Ezekrõl azt gondolom, hogy nincs bennük jó lelkiismeret, mert nem a törvény szerinti hûségben gyûlnek össze.
<br>&nbsp;&nbsp;&nbsp;&nbsp;
Mivel minden véget ér, és két dolog: az élet és a halál elõttünk áll, mindenki a maga helyére (vö. ApCsel 1, 25) jut, mint ahogyan kétféle érem van: az egyik Istené, a másik a világé, s mindkettõnek megvan a saját vésete. A hitetleneken e világ képe van, a hívõkén pedig, akik szeretetben élnek, az Atyaisten pecsétje Jézus Krisztus által. Ha tehát nem törekszünk erõsen arra, hogy halálunkban Krisztus szenvedésével egyesüljünk, akkor az õ élete sincs igazán bennünk.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">1 Tim 4, 12. 16. 15</font></div>
<br><b><font color="#FF0000">V.</font>
Légy a hívek példaképe beszédben, viselkedésben, szeretetben, hitben és tisztaságban. <font color="#FF0000">*</font> 
Ha megteszed, magadat is, hallgatóidat is üdvösségre segíted.</b>
<br><b><font color="#FF0000">F.</font>
Ezeket gyakorold, ezekben tarts ki, hogy elõhaladásodat mindenki lássa. <font color="#FF0000">*</font> 
Ha megteszed, magadat is, hallgatóidat is üdvösségre segíted.</b>
<!--{END:OCR16NEc_CIT2}-->

HÉTFÕ
<!--{BEGIN:OCR16POc_CIT1}-->
<p>
<b>A korintusiakhoz írt második levélbõl</b>
<div align=right><font color="#FF0000">1, 15 – 2, 11</font></div>
<div align=center><i><font color="#FF0000">Az Apostol útitervének megváltozása</font></i></div>
<b>
<br>&nbsp;&nbsp;&nbsp;&nbsp;
Testvéreim!
<br>&nbsp;&nbsp;&nbsp;&nbsp;
Ebben bízva készültem már korábban hozzátok, hogy másodszor is osztályrészetekül jusson a kegyelem. Tõletek akartam átmenni Macedóniába, s Macedóniából ismét vissza akartam térni hozzátok, hogy ti kísérjetek le Júdeába. Talán könnyelmû voltam, hogy ezt terveztem? Vagy nálam a tervek csupán földi szándékból születnek, és nekem az Igen és a Nem mindegy?
<br>&nbsp;&nbsp;&nbsp;&nbsp;
Isten a tanúnk, hogy szavainkban, amelyeket hozzátok intéztünk, nem mindegy az Igen és a Nem. Az Isten Fia, Jézus Krisztus ugyanis, akit mi – én, Szilvánusz és Timóteus – köztetek hirdettünk, nem volt Igen is meg Nem is, hanem az Igen valósult meg benne. Isten valamennyi ígérete Igenné vált benne. Ezért hangzik föl általa ajkunkon az Ámen Isten dicsõségére. Isten az, aki minket veletek együtt megerõsít és fölken Krisztusban. Pecsétjével megjelölt minket, és foglalóul a szívünkbe árasztotta a Lelket.
<br>&nbsp;&nbsp;&nbsp;&nbsp;
Istent hívom tanúul magam mellett: csak azért nem mentem el eddig Korintusba, hogy kíméljelek titeket. Nem mintha uralkodni akarnánk rajtatok hiteteken keresztül, nem, inkább örömötökben szeretnénk közremûködni. A hitetek ugyanis szilárd.
<br>&nbsp;&nbsp;&nbsp;&nbsp;
Föltettetem magamban, hogy nem szomorúságomban megyek ismét hozzátok. Ha ugyanis elszomorítlak titeket, ki fog engem fölvidítani? Csak az, akit elszomorítottam. Azért írtam nektek levelet is, hogy amikor megérkezem, ne okozzanak szomorúságot azok, akiknek örülnöm kellene. Hiszen föltételezem rólatok,hogy az én örömöm a ti örömötök is, mindnyájatoké. Szorongó szívvel, nagy aggodalmak és sûrû könnyek közt írtam, nem azért, hogy szomorúságot okozzak nektek, hanem hogy lássátok, irántatok való szeretetem mennyire szívbõl jön. Ha valaki szomorúságot okozott nekem, nem annyira nekem okozta, hanem – hogy ne túlozzak – bizonyos fokig mindnyájatoknak. De elég neki a büntetés, amellyel a többség sújtotta. Ti inkább bocsássatok meg neki, és vigasztaljátok meg, nehogy nagy szomorúságában kétségbeessék. Arra kérlek benneteket, tanúsítsatok iránta szeretetet, írni is azért írtam, hogy próbára tegyelek benneteket, és lássam, mindenben engedelmeskedtek-e. Akinek ti megbocsáttok, annak én is. Krisztus színe elõtt már meg is bocsátottam neki kedvetekért, ha egyáltalán volt még mit megbocsátanom. Másként megejtene a sátán, hiszen ismerjük szándékait.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">2 Kor 1, 21-22; MTörv 5, 2. 4</font></div>
<br><b><font color="#FF0000">V.</font>
Isten, aki minket megerõsít és fölken Krisztusban, pecsétjével megjelölt minket, <font color="#FF0000">*</font> 
És foglalóul a szívünkbe árasztotta a Lelket.</b>
<br><b><font color="#FF0000">F.</font>
Az Úr, a mi Istenünk szövetséget kötött velünk, szemtõl szembe beszélt hozzánk. <font color="#FF0000">*</font> 
És foglalóul a szívünkbe árasztotta a Lelket.</b>
<!--{END:OCR16POc_CIT1}-->
<!--{BEGIN:OCR16POc_CIT2}-->
<p>
<b>Antiochiai Szent Ignác püspök és vértanúnak a magnésziaiakhoz írt levelébõl</b>
<div align=center><font color="#FF0000">(Nn. 6, 1 – 9, 2; Funk 1, 195-199)</font></div>
<p>
<div align=center><i><font color="#FF0000">Egy legyen az ima, egy a reménység a szeretetben, a szent örömben!</font></i></div>
<b>
<br>&nbsp;&nbsp;&nbsp;&nbsp;
Az elõbb említett személyekben megismertem és megszerettem a hitben egész közösségieket. Azért buzdítlak benneteket, iparkodjatok mindent Isten akaratával összhangban cselekedni: tehát a püspök áll az élen, mint Isten helyettese; a presbiterek az apostolok testületét helyettesítik; a nekem kedves diakónusokra pedig Jézus Krisztus szolgálata van bízva, aki öröktõl fogva az Atyánál volt, és a végsõ idõkben megjelent közöttünk. Mindnyájan, akik elfogadtátok az Isten akarata szerinti életet, kölcsönös tisztelettel legyetek egymás iránt; ne test szerint tekintsétek embertársaitokat, hanem mindig Jézus Krisztusban szeressétek egymást. Ne legyen semmi köztetek, ami elszakíthatna egymástól, hanem legyetek egységben püspökötökkel és az elöljárókkal, hogy bennetek felragyogjon a halhatatlan élet képe és az meg is mutatkozzék életetekben.
<br>&nbsp;&nbsp;&nbsp;&nbsp;
Mint ahogy az Úr Krisztus – aki az Atyával egységben van – az Atya nélkül semmit sem cselekedett, sem önmaga, sem apostolai által, ugyanígy ti se tegyetek semmit a püspök és a presbiterek nélkül. Ne is próbáljátok azt helyesnek feltüntetni, amit különváltan tesztek, hanem gyülekezetetekben közös legyen az imádság, közös a könyörgés, egy a lélek, egy a remény a szeretetben, szent örömben, mert egy a Jézus Krisztus, akinél nagyobb senki sincs. Mint Isten egyetlen templomához, mint egyetlen oltárhoz, jöjjetek mindnyájan az egy Jézus Krisztushoz, aki az egy Atyától jött, nála volt, és hozzá tért vissza.
<br>&nbsp;&nbsp;&nbsp;&nbsp;
Idegen tanok, régi, haszontalan mesék meg ne tévesszenek titeket. Ha még mindig az Ószövetség szerint él valaki, ezzel azt vallaná, hogy a kegyelem még nem jött el. A szent próféták Jézus Krisztus példája szerint éltek, ezért volt üldöztetésben részük. Az Úr kegyelmének ihletésével gyõzték meg a hitetleneket arról, hogy egy az Isten, aki kinyilatkoztatta magát Fia, Jézus Krisztus által, õ az Atya örök csendjébõl kilépõ Ige, aki mindenben kedvében járt küldõjének.
<br>&nbsp;&nbsp;&nbsp;&nbsp;
Azok tehát, akik régi törvény szerint éltek, de megtértek az új reményre, már ne a szombatot üljék meg, hanem az Úr napját, a vasárnapot. Ezen a napon kezdtünk el részesedni Krisztus életében és halálában. Ezt a misztériumot néhányan ugyan tagadják, de mi éppen ezáltal nyertük el a hitet, és ezért vagyunk rajta, hogy egyedüli mesterünknek, Jézus Krisztusnak legyünk tanítványai. Hogy is élhetnénk nélküle, amikor a próféták is – akik csak lélekben lehettek az õ tanítványai – õt várták mint tanítómestert? Ezért jött el a világra, és támasztotta fel õket a halálból õ, akire igaz élettel várakoztak.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">1 Pét 3, 8. 9; Róm 12, 10. 11</font></div>
<br><b><font color="#FF0000">V.</font>
Mindnyájan legyetek egyetértõk, együttérzõk, testvériesek, irgalmasok, alázatosak, <font color="#FF0000">*</font> 
Mert arra kaptatok meghívást, hogy az áldás legyen az örökségetek.</b>
<br><b><font color="#FF0000">F.</font>
A testvéri szeretetben legyetek gyöngédek egymáshoz, a tiszteletadásban elõzzétek meg egymást, az Úrnak szolgáltok. <font color="#FF0000">*</font> 
Mert arra kaptatok meghívást, hogy az áldás legyen az örökségetek.</b>
<!--{END:OCR16POc_CIT2}-->

KEDD
<!--{BEGIN:OCR16UTc_CIT1}-->
<p>
<b>A korintusiakhoz írt második levélbõl</b>
<div align=right><font color="#FF0000">2, 12 – 3, 6</font></div>
<div align=center><i><font color="#FF0000">Szent Pál az Újszövetség szolgája</font></i></div>
<b>
<br>&nbsp;&nbsp;&nbsp;&nbsp;
Testvéreim!
<br>&nbsp;&nbsp;&nbsp;&nbsp;
Amikor Troászba érkeztem, hogy Krisztus evangéliumát hirdessem, a kapu nyitva állt elõttem az Úrban, de lelkemnek mégsem volt nyugta, mert Titusz testvéremet nem találtam ott. Elbúcsúztam hát tõlük, és átmentem Macedóniába.
<br>&nbsp;&nbsp;&nbsp;&nbsp;
Hála legyen Istennek, aki Krisztus (Jézusban) mindig gyõzelemre segít minket, és ismeretét jó illatként mindenütt elterjeszti általunk. Mert Krisztus jó illata vagyunk mi az Istennek, azok közt, akik üdvözülnek, éppúgy, mint azok közt, akik elkárhoznak. Ezeknek halált jelentõ hullaszag, azoknak meg az élet éltetõ illata. Ki képes erre? Mi nem tartozunk azok közé, akik Isten tanításával nyerészkednek, hanem õszintén, mintegy az Istenbõl beszélünk, az Isten színe elõtt Krisztusban.
<br>&nbsp;&nbsp;&nbsp;&nbsp;
Megint ajánlani kezdjük magunkat? Talán csak nem szorulunk nektek szóló vagy tõletek kapott ajánlólevélre, mint némelyek? Ti vagytok a mi ajánlólevelünk, a szívünkbe írva. Olvassa és megérti minden ember, mert meglátszik rajtatok, hogy Krisztus levele vagytok, amelyet mi írtunk, nem tintával, hanem az élõ Isten Lelkével, nem is kõtáblára, hanem az élõ szív lapjaira. Ez a bizalmunk Isten iránt Krisztusból ered.
<br>&nbsp;&nbsp;&nbsp;&nbsp;
Nem mintha magunktól képesek volnánk valamit is kigondolni, mintegy a saját erõnkbõl, hiszen az alkalmasságunk Istentõl való. Õ tett arra alkalmassá, hogy az Újszövetség szolgái legyünk, nem a betûé, hanem a léleké. Hiszen a betû öl, a lélek pedig éltet.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">2 Kor 3, 4. 6. 5</font></div>
<br><b><font color="#FF0000">V.</font>
Bizalmunk Isten iránt Krisztusból ered. <font color="#FF0000">*</font> 
Õ tett arra alkalmassá, hogy az Újszövetség szolgái legyünk, nem a betûé, hanem a léleké.</b>
<br><b><font color="#FF0000">F.</font>
Nem mintha magunktól képesek volnánk valamit is kigondolni, mintegy a saját erõnkbõl, hiszen az alkalmasságunk Istentõl való. <font color="#FF0000">*</font> 
Õ tett arra alkalmassá, hogy az Újszövetség szolgái legyünk, nem a betûé, hanem a léleké.</b>
<!--{END:OCR16UTc_CIT1}-->
<!--{BEGIN:OCR16UTc_CIT2}-->
<p>
<b>Antiochiai Szent Ignác püspök és vértanúnak a magnésziaiakhoz írt levelébõl</b>
<div align=center><font color="#FF0000">(Nn. 10, 1-15: Funk 1, 199-203)</font></div>
<p>
<div align=center><i><font color="#FF0000">Krisztus lakik bennetek</font></i></div>
<b>
<br>&nbsp;&nbsp;&nbsp;&nbsp;
Meg ne történjék, hogy Krisztus jóságával szemben érzéketlenek legyünk! Mert ha cselekedeteink szerint bánik velünk, máris elvesztünk! Ha tanítványai lettünk, éljünk is krisztusi módon. Aki ezenfelül más nevet vesz fel, nem tartozik Istenhez. Vessétek el tehát a régi megromlott kovászt, és változzatok át az új kovásszá, amely Jézus Krisztus, õ legyen életetek sója, nehogy egy is megromoljon közületek, mert a romlottságtok miatt lesztek megítélve. Esztelenség volna Krisztust hirdetni, és zsidó módon élni. Nem a krisztusi vallás vezetett a zsidó valláshoz, hanem megfordítva, a zsidóság vezetett el a kereszténységhez, amelyben mindazok egyesülnek, akik Istenben hisznek.
<br>&nbsp;&nbsp;&nbsp;&nbsp;
Ezeket nem azért írom, szeretteim, mintha rólatok azt gondolnám, hogy ilyen nézeten vagytok; ellenkezõleg, alázattal óvni akarlak benneteket, hogy ne ejtsen rabul a hiú tévtan, hanem legyen egészen szilárd meggyõzõdéstek Jézus születésérõl, szenvedésérõl és feltámadásáról, amely Poncius Pilátus helytartósága alatt történt. Mindez valóban, kétségtelenül megtörtént Jézus Krisztussal, a mi reménységünkkel, akitõl bárcsak senki közületek el ne szakadna.
<br>&nbsp;&nbsp;&nbsp;&nbsp;
Szívesen lennék örömötökre mindenben, ha ugyan megérdemlem. Bár bilincsben vagyok, ne hasonlítsatok akármelyitekhez magatok közül, akik szabadok vagytok. Tudom, hogy nem vagytok felfuvalkodottak, Jézus lakozik ugyanis bennetek. És tudom, ha dicsérlek benneteket, még jobban elszégyenlitek magatokat, hiszen írva van: Az igaz önmaga vádlója (vö. Péld 18, 17).
<br>&nbsp;&nbsp;&nbsp;&nbsp;
Legyetek hát rajta, hogy megszilárduljatok az Úr és az apostolok tanításában, hogy bármit tesztek, az kedvezõen alakuljon (vö. 3 Jn 2): testben és lélekben, hitben és szeretetben, a Fiúban, az Atyában és a Szentlélekben – aki a kezdet és a vég –, a ti kiváló püspökötökkel, a lelkileg egybeforrt presbiterek testületével és az Istennek kedves diakónusokkal együtt. Legyetek engedelmesek a püspöknek és egymásnak, mint ahogy a megtestesült Jézus Krisztus engedelmes volt az Atyának, az apostolok Krisztusnak, az Atyának és a Szentléleknek, hogy egységtek test és lélek szerint teljes legyen.
<br>&nbsp;&nbsp;&nbsp;&nbsp;
Tudom, hogy Isten tölt el benneteket, ezért röviden buzdítottalak titeket. Gondoljatok rám imádságtokban, hogy elnyerjem Istent; gondoljatok a szíriai egyházra, (amelynek nevére nem vagyok méltó; szükségem van ugyanis a ti Istenben egyesült imádságtokra és szeretetetekre), hogy a szíriai egyház imádságtok által felüdüljön.
<br>&nbsp;&nbsp;&nbsp;&nbsp;
Köszöntenek titeket az efezusiak Szmirnából; innét írok nektek, itt vannak õk Isten dicsõségére, mint ti is. Polikárp szmirnai püspökkel együtt mindenben vigasztalásomra vannak. Köszöntenek titeket a többi egyházak is, akik Jézus Krisztust tisztelik. Isten veletek, legyetek egységben Istennel a tõle elválaszthatatlan Lélek által, aki maga Jézus Krisztus.

<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Ef 3, 16. 17. 19; Kol 2, 6-7</font></div>
<br><b><font color="#FF0000">V.</font>
Adja meg nektek Isten, hogy a hittel Krisztus lakjék szívetekben, <font color="#FF0000">*</font> 
Verjetek gyökeret és vessetek alapot a szeretetben, hogy beteljetek az Isten egész teljességével.</b>
<br><b><font color="#FF0000">F.</font>
Éljetek benne, verjetek benne gyökeret, épüljetek rá és erõsödjetek meg a hitben. <font color="#FF0000">*</font> 
Verjetek gyökeret és vessetek alapot a szeretetben, hogy beteljetek az Isten egész teljességével.</b>
<!--{END:OCR16UTc_CIT2}-->

SZERDA
<!--{BEGIN:OCR16STRc_CIT1}-->
<p>
<b>A korintusiakhoz írt második levélbõl</b>
<div align=right><font color="#FF0000">3, 7 – 4, 4</font></div>
<div align=center><i><font color="#FF0000">Az Újszövetség szolgálatának dicsõsége</font></i></div>
<b>
<br>&nbsp;&nbsp;&nbsp;&nbsp;
Testvéreim!
<br>&nbsp;&nbsp;&nbsp;&nbsp;
Ha már a halálnak betûkkel kõbe vésett szolgálata oly dicsõséges volt, hogy Izrael fiai nem tekinthettek Mózes arcára arcának múló ragyogása miatt, hogyne volna sokkal dicsõségesebb a Lélek szolgálata? Ha ugyanis már az ítélet szolgálata dicsõséges volt, akkor az (Isten) igazságosságának szolgálata még sokkal dicsõségesebb. Sõt, ami ott dicsõséges volt, ennek túláradó dicsõségéhez képest valójában nem is dicsõséges. Ha ugyanis már a múlandó oly dicsõséges volt, akkor a maradandó még sokkal dicsõségesebb lesz. Mivel ezt reméljük, teljes nyíltsággal szólunk, nem úgy, mint Mózes, aki befödte arcát, hogy Izrael fiai ne lássák múlandó szolgálatának végét. Az õ értelmük eltompult, hiszen mindmáig rajta a fátyol az Ószövetségen, amikor olvassák, s rajta is marad, mert csak Krisztusban tûnik el.
<br>&nbsp;&nbsp;&nbsp;&nbsp;
Igen, mind a mai napig fátyol borítja szívüket, amikor Mózest olvassák, de ha majd az Úrhoz térnek, eltûnik a fátyol. Az Úr ugyanis Lélek: ahol az Úr Lelke, ott a szabadság. Mi pedig mindnyájan, akik födetlen arccal tükrözzük vissza az Úr dicsõségét, a dicsõségben fokról fokra hozzá hasonlóvá változunk át, az Úr Lelke által.
<br>&nbsp;&nbsp;&nbsp;&nbsp;
Mivel Isten irgalmából ez a hivatásunk, nem veszítjük el bátorságunkat. Elutasítjuk a gyalázatos alattomosságot, nem alkalmazunk cselt, és nem hamisítjuk meg az Isten szavát, hanem az Isten jelenlétében nyíltan hirdetjük az igazságot, s rábízzuk magunkat az emberek lelkiismeretére. Ha evangéliumunk mégsem érthetõ világosan, csak azoknak nem érthetõ, akik elvesznek. Az ilyen hitetleneknek az e világ istene elvakította értelmüket, hogy az Isten képmásának, Krisztusnak dicsõségérõl szóló evangélium világossága ne ragyogjon fel nekik.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">2 Kor 3, 18; Fil 3, 3</font></div>
<br><b><font color="#FF0000">V.</font>
Mindnyájan, akik födetlen arccal tükrözzük vissza az Úr dicsõségét <font color="#FF0000">*</font> 
A dicsõségben fokról fokra hozzá hasonlóvá változunk át.</b>
<br><b><font color="#FF0000">F.</font>
Lélekben szolgálunk Istennek, akik Krisztus Jézusban dicsekszünk. <font color="#FF0000">*</font> 
A dicsõségben fokról fokra hozzá hasonlóvá változunk át.</b>
<!--{END:OCR16STRc_CIT1}-->
<!--{BEGIN:OCR16STRc_CIT2}-->
<p>
<b>A „Krisztus követése” címû könyvbõl</b>
<div align=center><font color="#FF0000">(Lib 2, 1-6)</font></div>
<p>
<div align=center><i><font color="#FF0000">Az Isten országa béke és öröm a Szentlélekben</font></i></div>
<b>
<br>&nbsp;&nbsp;&nbsp;&nbsp;
Egész szívvel térj vissza Uradhoz, és hagyd el ezt a nyomorult világot, lelked akkor megtalálja majd nyugalmát. Az Isten országa ugyanis béke és öröm a Szentlélekben (Róm 14, 17): eljön majd hozzád Krisztus, és megvigasztal téged, ha szíved mélyén méltó hajlékot készítesz neki.
<br>&nbsp;&nbsp;&nbsp;&nbsp;
A szív minden dicsõsége és szépsége belül van (vö. Zsolt 44, 14), és ebben találja tetszését. Gyakran meglátogatja a belsõ embert, kedvesen elbeszélget vele, szeretettel megvigasztalja, nagy békével és csodálatos barátsággal árasztja el.
<br>&nbsp;&nbsp;&nbsp;&nbsp;
Rajta hát, hívõ lélek, készítsd elõ szívedet Jegyesed számára, hogy eljöjjön hozzád és szívedben lakjon. Hiszen õ maga mondja: Aki szeret engem, az megtartja tanításomat, hozzá megyünk, és benne fogunk lakni (Jn 14, 23).
<br>&nbsp;&nbsp;&nbsp;&nbsp;
Adj helyet szívedben Krisztusnak. Ha Krisztus szívedben van, gazdag vagy és õ teljesen kielégít téged. Õ lesz majd olyan gondviselõd és hûséges vezetõd mindenben, hogy nem kell már semmit sem várnod az emberektõl.
<br>&nbsp;&nbsp;&nbsp;&nbsp;
Tehát Istenbe vesd egész bizalmadat és csak õt féljed és õt szeresd. Õ majd helytáll érted, és szeretettel azt teszi, ami a legjobb.
<br>&nbsp;&nbsp;&nbsp;&nbsp;
Itt nincs maradandó hazád (vö. Zsid 13, 14). Idegen és jövevény vagy, bárhol is légy, és nyugalmat nem találsz soha, csak akkor, ha lelked egyesül Krisztussal.
<br>&nbsp;&nbsp;&nbsp;&nbsp;
A Magasságbelinél legyen a gondolatod és Krisztushoz fordulj imádságodban szüntelen. Ha pedig nem tudsz mélységes és mennyei dolgokról elmélkedni, pihenj meg Krisztus szenvedésében, és szeretettel lakozzál szent sebeiben. Tûrj Krisztussal és Krisztusért, ha uralkodni akarsz Krisztussal.
<br>&nbsp;&nbsp;&nbsp;&nbsp;
Ha csak egyszer is teljesen elmélyedtél volna Jézus Szívében, és az õ lángoló szeretetét csak egy kicsit is megízlelted volna, akkor már nem törõdnél semmit saját elõnyöddel vagy hátrányoddal, sõt inkább örülnél a rajtad esett bántalomnak, mert Jézus szeretete arra készteti az embert, hogy kevésre értékelje saját magát.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">Zsolt 70, 1-2. 5</font></div>
<br><b><font color="#FF0000">V.</font>
Te vagy, Uram, én reményem, ne hagyj soha szégyent érnem. <font color="#FF0000">*</font> 
Te igaz vagy, szabadíts meg és ments meg engem.</b>
<br><b><font color="#FF0000">F.</font>
Te vagy az én reményem, ifjúkorom óta; Uram, benned bízom. <font color="#FF0000">*</font> 
Te igaz vagy, szabadíts meg és ments meg engem. </b>
<!--{END:OCR16STRc_CIT2}-->

CSÜTÖRTÖK
<!--{BEGIN:OCR16STVc_CIT1}-->
<p>
<b>A korintusiakhoz írt második levélbõl</b>
<div align=right><font color="#FF0000">4, 5-18</font></div>
<div align=center><i><font color="#FF0000">Az Apostol gyengesége és bátorsága</font></i></div>
<b>
<br>&nbsp;&nbsp;&nbsp;&nbsp;
Testvéreim!
<br>&nbsp;&nbsp;&nbsp;&nbsp;
Mi nem magunkat hirdetjük, hanem Krisztus Jézust, az Urat, magunkat csak úgy, mint a ti szolgátokat Jézus kedvéért. Isten ugyanis, aki azt mondta: „A sötétségbõl támadjon világosság”, a mi szívünket is megvilágosította, hogy Isten dicsõségének ismerete (Jézus) Krisztus arcán felragyogjon nekünk.
<br>&nbsp;&nbsp;&nbsp;&nbsp;
Ez a kincsünk azonban cserépedényben van, hogy a nagyszerû erõt ne magunknak, hanem Istennek tulajdonítsuk. Mindenfelõl szorongatnak minket, de össze nem zúznak, bizonytalanságban élünk, de kétségbe nem esünk. Üldözést szenvedünk, de elhagyatottak nem vagyunk. Földre terítenek bennünket, de el nem pusztulunk. Testünkben folyton-folyvást viseljük Jézus szenvedését, hogy egyszer Jézus élete is megnyilvánuljon testünkön. Életünkben állandóan ki vagyunk téve a halálnak Jézusért, hogy majd Jézus élete is nyilvánvaló legyen testünkön. Bennünk tehát a halál mûködik, de tibennetek az élet.
<br>&nbsp;&nbsp;&nbsp;&nbsp;
Mivel a hitnek bennünk is ugyanaz a szelleme él, mint amirõl írva van: „Hittem, azért beszéltem”, mi is hiszünk, s azért beszélünk. Tudjuk ugyanis, hogy aki Jézust feltámasztotta, Jézussal minket is feltámaszt, és veletek együtt elébe állít. Mert minden értetek történik, hogy minél bõvebben áradjon a kegyelem, s így hálát is mind többen adjanak az Isten dicsõségére.
<br>&nbsp;&nbsp;&nbsp;&nbsp;
Ezért nem veszítjük el kedvünket, mert bár a külsõ ember romlásnak indult bennünk, a belsõ napról napra megújul. A mostani pillanatnyi könnyû szenvedés ugyanis a mennyei örök dicsõség túláradó mértékét szerzi meg nekünk. Csak ne a láthatóra, hanem a láthatatlanra fordítsuk figyelmünket. Mert a látható múlandó, a láthatatlan azonban örök.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">2 Kor 4, 6; MTörv 5, 24</font></div>
<br><b><font color="#FF0000">V.</font>
Isten, aki azt mondta: „A sötétségbõl támadjon világosság”, <font color="#FF0000">*</font> 
A mi szívünket is megvilágosította, hogy Isten dicsõségének ismerete Jézus Krisztus arcán felragyogjon nekünk.</b>
<br><b><font color="#FF0000">F.</font>
Lám, az Úr, a mi Istenünk, megmutatta nekünk dicsõségét és nagyságát, hallottuk hangját. <font color="#FF0000">*</font> 
A mi szívünket is megvilágosította, hogy Isten dicsõségének ismerete Jézus Krisztus arcán felragyogjon nekünk.</b>
<!--{END:OCR16STVc_CIT1}-->
<!--{BEGIN:OCR16STVc_CIT2}-->
<p>
<b>Szent Ambrus püspök zsoltármagyarázataiból</b>
<div align=center><font color="#FF0000">(Ps 43, 89-90: CSEL 64, 324-326)</font></div>
<p>
<div align=center><i><font color="#FF0000">Felragyogott felettünk arcod fénye</font></i></div>
<b>
<br>&nbsp;&nbsp;&nbsp;&nbsp;
Miért fordítod el arcodat? (Zsolt 43, 24). Akkor gondoljuk azt, hogy elfordította tõlünk Isten az arcát, amikor valami szenvedésben vagyunk, és érzelmeinket sötétség borítja el, amely akadályoz bennünket, hogy szemünkkel meglássuk az igazság ragyogó fényét. Mert ha Isten a lelkünkre néz, és megvilágosítja elménket, akkor biztos, hogy semmi sem tud minket homályba borítani. Hiszen ha az ember arca nagyobb világosságban van, mint bármely más része, akkor bármit nézünk is – ha az eddig ismeretlen volt, megismerjük; ha már ismert volt, most újra ráismerünk –, a tekintetünk elõtt nem maradhat ismeretlen. Mennyivel jobban megvilágítja hát Isten arca azt, akire ránéz?
<br>&nbsp;&nbsp;&nbsp;&nbsp;
Hogy minden egyéb ismeret is az Isten arcáról kapott megvilágosításból származik, azt az a szent Apostol, aki igazán hûséges tolmácsa Krisztusnak, úgy tanítja, hogy érzékeinknek és beszédmódunknak megfelelõen magyarázza meg, amikor így ír: Isten, aki azt mondta: „a sötétségbõl támadjon világosság", a mi szívünket is megvilágosította, hogy Isten dicsõségének ismerete Jézus Krisztus arcán felragyogjon nekünk (2 Kor 4, 6). Hallottuk tehát, hogy Krisztus arca világít meg minket. Õ a lelkek örök világossága, akit az Atya azért küldött a földre, hogy tekintetétõl megvilágosítva meg tudjuk látni az örök és mennyei dolgokat mi is, akiket elõbb még a földi sötétség borított be.
<br>&nbsp;&nbsp;&nbsp;&nbsp;
Mit mondjak Krisztusról, ha már Péter apostol is ezt mondta a születésétõl fogva béna embernek: Nézz ránk! (ApCsel 3, 4). Az ránézett Péterre, és megvilágosította a hit kegyelme; hiszen nem gyógyult volna meg, ha nem lett volna elõbb õszinte hite.
<br>&nbsp;&nbsp;&nbsp;&nbsp;
Mivel ilyen dicsõ híre volt az apostoloknak, ezért Zakeus, amikor meghallotta, hogy arra vonul az Úr Jézus, felmászott a fára, mert alacsony termetû volt, és a tömeg miatt nem láthatta volna õt. Amikor meglátta Krisztust, világosságot is kapott, meglátta õt, és Zakeus, aki azelõtt igazságtalanul elvette a másét, most már odaadta a sajátját is.
<br>&nbsp;&nbsp;&nbsp;&nbsp;
Miért fordítod el arcodat? Azaz: Ha el is fordítod arcodat tõlünk, Uram, már felragyogott rajtunk arcod fénye (vö. Zsolt 4, 7). Õrizzük ezt a fényt a szívünkben, és legmélyebb érzéseinkben is ott ragyog: hiszen semmi nem képes életben maradni, ha te elfordítod róla arcodat.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">2 Kor 4, 6; Zsid 10, 32</font></div>
<br><b><font color="#FF0000">V.</font>
Isten, aki azt mondta: „A sötétségbõl támadjon világosság”, <font color="#FF0000">*</font> 
A mi szívünket is megvilágosította, hogy Isten dicsõségének ismerete Jézus Krisztus arcán felragyogjon nekünk.</b>
<br><b><font color="#FF0000">F.</font>
Emlékezzetek vissza az elmúlt idõkre, amikor megvilágosodástok után annyi szenvedésben és küzdelemben helyt álltatok. <font color="#FF0000">*</font> 
A mi szívünket is megvilágosította, hogy Isten dicsõségének ismerete Jézus Krisztus arcán felragyogjon nekünk.</b>
<!--{END:OCR16STVc_CIT2}-->

PÉNTEK
<!--{BEGIN:OCR16PIc_CIT1}-->
<p>
<b>A korintusiakhoz írt második levélbõl</b>
<div align=right><font color="#FF0000">5, 1-21</font></div>
<div align=center><i><font color="#FF0000">A mennyei honvágy. A kiengesztelõdés szolgálata</font></i></div>
<b>
<br>&nbsp;&nbsp;&nbsp;&nbsp;
Testvéreim!
<br>&nbsp;&nbsp;&nbsp;&nbsp;
Tudjuk, hogy ha földi sátrunk összedõl, Istentõl kapunk lakást: örök otthont a mennyben, amit nem emberi kéz épített. Azért is sóhajtozunk itt, mert szeretnénk beköltözni mennyei otthonunkba. Ha beköltözünk, többé nem látszunk ruhátlannak. Amíg tehát e sátorban lakunk, szorongva sóhajtozunk, mert nem azt akarjuk, hogy levetkõztessenek, hanem hogy felöltöztessenek, s így ami halandó, azt elnyelje az élet. Maga Isten készített erre elõ, a Lelket adva nekünk foglalóul.
<br>&nbsp;&nbsp;&nbsp;&nbsp;
Ezért tölt el a bizalom minket, s nem feledkezünk meg róla, hogy míg e testben vándorként élünk, távol járunk az Úrtól. A hitben élünk, a szemlélet még nem osztályrészünk. Ám bizalom tölt el bennünket, így jobban szeretnénk megválni a testtõl, és hazaérkezni az Úrhoz. Ezért is igyekszünk kedvében járni, akár közel vagyunk hozzá, akár távol járunk tõle. Mindnyájunknak meg kell ugyanis jelennünk Krisztus ítélõszéke elõtt, hogy ki-ki megkapja, amit testi életében kiérdemelt, aszerint, hogy jót vagy gonoszat tett-e. Mivel az Úr félelme átjár bennünket, igyekszünk meggyõzni az embereket, hiszen az Isten ismer minket, és remélem, hogy a ti lelkiismeretetek elõtt is tisztán állunk. Ezzel nem akarjuk magunkat nektek ismét ajánlani, csak arra nyújtunk módot, hogy velünk dicsekedhessetek, s így azoknak, akik látszatra ugyan dicsekedhetnek, belsõleg azonban nem, legyen mit felelnetek. Ha ugyanis nem vagyunk eszünkön, az Istenért nem vagyunk, s ha eszünkön vagyunk, értetek vagyunk. Mert Krisztus szeretete sürget minket, hiszen arra a meggyõzõdésre jutottunk, hogy ha egy mindenkiért meghalt, akkor mindenki meghalt. És õ azért halt meg mindenkiért, hogy akik élnek, ne maguknak éljenek, hanem annak, aki értük meghalt, és feltámadt.
<br>&nbsp;&nbsp;&nbsp;&nbsp;
Ezután tehát nem ismerünk senkit emberi szempontból. Ha Krisztust azelõtt emberileg ismertük is, most már nem úgy ismerjük. Mindenki, aki Krisztusban van, új teremtmény. A régi megszûnt, valami új valósult meg. De ezt Isten viszi végbe, akit Krisztus kiengesztelt irántunk, és aki minket a kiengesztelõdés szolgálatával megbízott. Isten ugyanis Krisztusban kiengesztelõdött a világgal, nem tartja számon vétkeinket, sõt ránk bízta a kiengesztelõdés tanítását. Tehát Krisztus követségében járunk, maga az Isten int benneteket általunk. Krisztus nevében kérünk: engesztelõdjetek ki az Istennel, õ azt, aki bûnt nem ismert, „bûnné” tette értünk, hogy általa „Isten igazságossága” legyünk.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">2 Kor 5, 18; Róm 8, 32</font></div>
<br><b><font color="#FF0000">V.</font>
Istent Krisztus kiengesztelte irántunk, <font color="#FF0000">*</font> 
És megbízott minket a kiengesztelõdés szolgálatával.</b>
<br><b><font color="#FF0000">F.</font>
Saját Fiát nem kímélte az Isten, hanem mindnyájunkért áldozatul adta. <font color="#FF0000">*</font> 
És megbízott minket a kiengesztelõdés szolgálatával.</b>
<!--{END:OCR16PIc_CIT1}-->
<!--{BEGIN:OCR16PIc_CIT2}-->
<p>
<b>Szent Ágoston püspök Vallomásainak könyvébõl</b>
<div align=center><font color="#FF0000">(Lib 10, 43, 68-70: CSEL 33, 278-280)</font></div>
<p>
<div align=center><i><font color="#FF0000">Mindenkiért meghalt Krisztus</font></i></div>
<b>
<br>&nbsp;&nbsp;&nbsp;&nbsp;
Az igazi közvetítõt rejtett irgalmasságoddal mutattad meg az alázatosaknak, és elküldötted, hogy példáján magát az alázatosságot megtanulják: Isten és emberek közvetítõjeként az ember Krisztus Jézus (1 Tim 2, 5) jelent meg körünkben, bûnös halandók és a halhatatlan Igazság között. Halandó az emberekkel együtt, és igaz, miként az Isten. És mert élet és békesség az igazság bére, Istennel egyesült igazságával a megigazult bûnösök halálát összetörte. E halált meg akarta osztani velük. Milyen nagyon szerettél minket, jóságos Atyánk. Nem kegyelmeztél egyetlen Fiadnak, hanem érettünk, bûnösökért odaadtad õt (Róm 8, 32), Mennyire szerettél bennünket. Értünk nem tartotta õ a veled való egyenlõséget oly dolognak, amelyhez erõszakosan ragaszkodjék, és alattvaló lett a kereszthalálig (vö. Fil 2, 6). Egyedül szabad õ a halottak között, akinek hatalma volt odaadni a lelkét, és hatalma, hogy azt újra fölvegye (Jn 10, 18). Érettünk gyõzõ és elõtted áldozati bárány is lett ugyanakkor. Azért gyõzõ, mert egyúttal áldozat. Pappá lett érettünk színed elõtt, és egyben áldozat. Azért lett pap, mert áldozat is egyben. Tõled született, és szolgált minekünk, és így minket, szolgákat számodra fiakká tett.
<br>&nbsp;&nbsp;&nbsp;&nbsp;
Méltán van benne erõs reménységem, hogy meggyógyítod vele minden nyavalyámat. Ott ül jobbodon, és közbenjár miértünk (Róm 8, 34). Máskülönben kétségbe kellene esnem, mert sok és nagy az én nyavalyám, tömérdek, tengernyi. Ámde nagyobb és bõvebb a te orvosságod. Azt hihettük volna, hogy emberi sorsunktól messze van Igéd, és kétségbeesés mardosna minket magunk miatt, ha nem ölt testet, és nem él köztünk. Megrendültem bûneim és nyomorúságom sokasága miatt. Azt forgattam már szívemben, hogy a pusztába menekülök. Ám ettõl eltiltottál. Megerõsítettél, mert így szóltál nekem: Azért halt meg Krisztus valamennyiért, hogy azok is, akik élnek, már ne maguknak éljenek, hanem annak, aki értük meghalt (2 Kor 5, 15).
<br>&nbsp;&nbsp;&nbsp;&nbsp;
Íme, Uram, rád hagyom minden gondomat, hogy éljek, és szemléljem a csodákat törvényedben (Zsolt 118, 18). Ismered tudatlanságomat és gyengeségemet. Taníts és gyógyíts engem. Egyszülötted, akiben a bölcsességnek és a tudománynak minden kincse rejlik (Kol 2, 3), vérével váltott meg engem. Ne gyalázzanak immár a kevélyek (Zsolt 118, 122), mert váltsagom díja szemem elõtt van: ételem és italom, ajándék, amelybõl másoknak is osztok. Jóllakásomat még szegénységemben is belõle akarom, azok között, akik esznek és jóllaknak, s dicsérik és keresik az Urat (Zsolt 21, 27).
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">2 Kor 5, 14. 15; Róm 6, 10</font></div>
<br><b><font color="#FF0000">V.</font>
Krisztus szeretete sürget minket, hiszen arra a meggyõzõdésre jutottunk, hogy Krisztus mindenkiért meghalt, <font color="#FF0000">*</font> 
Hogy akik élnek, ne maguknak éljenek, hanem annak, aki értük meghalt, és feltámadt.</b>
<br><b><font color="#FF0000">F.</font>
Isten saját Fiát sem kímélte, hanem mindnyájunkért áldozatul adta. <font color="#FF0000">*</font> 
Hogy akik élnek, ne maguknak éljenek, hanem annak, aki értük meghalt, és feltámadt.</b>
<!--{END:OCR16PIc_CIT2}-->

SZOMBAT
<!--{BEGIN:OCR16SOc_CIT1}-->
<p>
<b>A korintusiakhoz írt második levélbõl</b>
<div align=right><font color="#FF0000">6, 1 – 7, 1</font></div>
<div align=center><i><font color="#FF0000">Pál apostol áldozatos élete. Buzdítás az életszentségre</font></i></div>
<b>
<br>&nbsp;&nbsp;&nbsp;&nbsp;
Testvéreim!
<br>&nbsp;&nbsp;&nbsp;&nbsp;
Krisztus munkatársaként figyelmeztetünk titeket is: használjátok fel az Isten kegyelmét. Azt mondja ugyanis: „A kellõ idõben meghallgatlak, s az üdvösség napján segítek rajtad.” Nos, most van a kellõ idõ, most van az üdvösség napja!
<br>&nbsp;&nbsp;&nbsp;&nbsp;
Senkinek sem okozunk semmiféle botrányt, hogy ne becsmérelhessék szolgálatunkat. Ehelyett mindenben úgy viselkedünk, mint Isten szolgája: nagy türelmet tanúsítva a megpróbáltatásban, a szükségben, a szorongattatásban; ha vernek, fogságba vetnek, fellázadnak, ha elfáradunk, virrasztunk, böjtölünk; tisztességesen, megértõn, béketûrõn és jóságosan, a Szentlélekben és az õszinte szeretetben megmaradva; az igazság hirdetésében kitartva, az Isten erejével, az igazság támadó és védõ fegyverzetében, akár dicsõség, akár megszégyenülés, akar gyalázat, akár jó hírnév jut osztályrészül; mint csalók, mégis igazat mondók, mint ismeretlenek, mégis jól ismertek, mint akiket halálra szántak, mégis élnek, mint megkínzottak, de belé nem haltak; mint szomorúak, mégis mindig vidámak, mint szûkölködõk, mégis sokakat gazdagítók, mint akiknek semmijük sincs, mégis mindenük megvan.
<br>&nbsp;&nbsp;&nbsp;&nbsp;
Megnyílt nektek az ajkunk, és kitárult felétek a szívünk, korintusiak. Nem mi zárkóztunk el elõletek, hanem ti nem nyitottátok ki a szíveteket. Mint gyermekeimhez szólok: ti is tegyetek úgy, mint én, tárjátok ki ti is a szíveteket!
<br>&nbsp;&nbsp;&nbsp;&nbsp;
Ne húzzatok egy igát a hitetlenekkel! Mi köze az igazságnak a sötétséghez? Hogyan hozható össze Krisztus Beliállal? Vagy mi köze a hívõnek a hitetlenhez? Hogyan fér össze Isten temploma a bálványokkal? Márpedig ti az élõ Isten temploma vagytok, ahogy Isten mondja: „Közöttük lakom majd, és közöttük járok, az Istenük leszek, õk meg a népem. Ezért távozzatok körükbõl, és különüljetek el tõlük – mondja az Úr –, s tisztátalant ne illessétek. Akkor fölkarollak benneteket, és atyátok leszek, ti meg a fiaim és a lányaim lesztek – mondja az Úr, a mindenható.”
<br>&nbsp;&nbsp;&nbsp;&nbsp;
Minthogy ilyen ígéreteink vannak, kedveseim, õrizedjünk a test és lélek minden szennyétõl, így teljessé tesszük megszentelõdésünket Isten félelmében.
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">2 Kor 6, 14. 16; 1 Kor 3, 16</font></div>
<br><b><font color="#FF0000">V.</font>
Mi köze az igazságnak a sötétséghez? Hogyan fér össze Isten temploma a bálványokkal? <font color="#FF0000">*</font> 
Ti ugyanis az élõ Isten temploma vagytok.</b>
<br><b><font color="#FF0000">F.</font>
Nem tudjátok, hogy Isten temploma vagytok, s az Isten Lelke lakik bennetek? <font color="#FF0000">*</font> 
Ti ugyanis az élõ Isten temploma vagytok.</b>
<!--{END:OCR16SOc_CIT1}-->
<!--{BEGIN:OCR16SOc_CIT2}-->
<p>
<b>Aranyszájú Szent János püspöknek a második korintusi levélrõl mondott szentbeszédeibõl</b>
<div align=center><font color="#FF0000">(Hom 13, 1-2: PG 61, 491-492)</font></div>
<p>
<div align=center><i><font color="#FF0000">Kitárult felétek a szívünk</font></i></div>
<b>
<br>&nbsp;&nbsp;&nbsp;&nbsp;
Kitárult felétek a szívünk (2 Kor 6, 11). Valóban: ami meleg, az tágulást idéz elõ; így a szeretetnek is az a hatása, hogy szélesre tár. Mert forró, azért melegít is ez az erény: meg is nyitotta Pál ajkát, és szélesre tárta a szívét. „Mert nem csupán szavakkal szeretlek, mondja, a szívem is együtt énekel. Éppen ezért bátran kiáltok, szavamat nem fékezem, õszintén beszélek.” Igen, Pál szíve a legszélesebbre kitárult szív volt. Mint valami szerelmes, olyan lángolóan szeretett minden hívõt; szeretete ugyanakkor mégsem oszlott meg, és nem lett gyengébb, hanem teljes maradt mindegyikük számára. És mi csodálandó van abban, hogy a hivõk iránt ilyen volt, hiszen Pál a hitetleneket is, az egész földkerekséget is a szívébe zárta.
<br>&nbsp;&nbsp;&nbsp;&nbsp;
Ezért nem így mondta: „szeretlek titeket”, hanem nyomatékosabban: Megnyílt nektek az ajkunk, és kitárult felétek a szívünk (2 Kor 6, 11). Mindnyájatokat a szívünkbe fogadtunk. Nem is csak úgy akárhogyan, hanem teljes kitárulással. Mert az, akit szeretnek, félelem nélkül járhat-kelhet annak a szívében, aki õt szereti. Ezért mondja: Nem mi zárkóztunk el elõletek, hanem ti nem nyitottátok ki a szíveteket (2 Kor 6, 12). Figyeld csak meg: szemrehányást tesz, igen, de mennyi kímélettel! Ez nagy szeretetre vall! Nem azt mondja: „nem szerettek engem”, hanem hogy „nem olyan mér tékben szerettetek engem, mint én titeket”, mert nem akarja õket keményen megfeddni.
<br>&nbsp;&nbsp;&nbsp;&nbsp;
Ha Pál leveleit e szempontból vizsgáljuk, mindegyikben megláthatjuk, hogy milyen hihetetlen lángolón szereti a hívõket. A rómaiakkal például tudatja: Nagyon szeretnélek látni benneteket. Már többször szándékoztam hozzátok menni. Csak végrevalahára, Isten segítségével, eljuthassak már hozzátok (vö. Róm 1, 10- 11). A galatákhoz meg így ír: Fiaim, újra a szülés fájdalmait szenvedem értetek (Gal 4, 19), az efezusiaknak pedig ezt mondja: Ezért értetek hajtom meg térdemet (vö. Ef 3, 14). A tesszaloniki levélben ezt olvassuk: Hiszen ki volna reményünk, örömünk és dicsekvésünk koronája, ha nem ti? (1 Tessz 2, 19). Sõt kijelenti, hogy bilincsekbe verten is a szíve mélyén õrzi õket.
<br>&nbsp;&nbsp;&nbsp;&nbsp;
A kolosszeieknek küldött levélben ezt olvassuk: Szeretném, ha tudnátok, mennyit küzdök értetek és mindazokért, akik személyesen nem ismernek, hogy szívetek vigasztalást nyerjen (vö. Kol 2, 1-2). A tesszaloniki híveknek ezt mondja: Olyan szelíden viselkedtünk körötökben, mint a gyermekét dajkáló anya. Annyira közel álltatok szívünkhöz, hogy nemcsak Isten evangéliumát, hanem életünket is nektek akartuk adni (1 Tessz 2, 7-8). Nem mi zárkóztunk el elõletek (2 Kor 6, 12), mondja. Nemcsak azt állítja, hogy õ szereti õket, hanem azt is, hogy õt is szeretik övéi, hogy ily módon is egyre jobban szeretetre hangolja a szivüket. Szeretetükrõl tesz tanúságot ezekkel a szavakkal is: Titusz megérkezett, és elbeszélte, hogy vágyódtok utánam, s hogy aggódtok és buzgólkodtok értem (2 Kor 7, 7).
</b>
<p><font color="#FF0000"><font size=-1>VÁLASZOS ÉNEK</font></font>
<div align=right><font color="#FF0000">1 Kor 13, 4. 6; Péld 10, 12</font></div>
<br><b><font color="#FF0000">V.</font>
A szeretet türelmes, a szeretet jóságos, a szeretet nem féltékeny, nem kérkedik, <font color="#FF0000">*</font> 
Nem örül a gonoszságnak, örömét az igazság gyõzelmében leli.</b>
<br><b><font color="#FF0000">F.</font>
Veszekedést kelt a gyûlölet, a szeretet fátyolt borít a hibákra. <font color="#FF0000">*</font> 
Nem örül a gonoszságnak, örömét az igazság gyõzelmében leli.</b>
<!--{END:OCR16SOc_CIT2}-->
</body>
</html>
