<html>
<head>
	<link rel="stylesheet" type="text/css" href="../breviar.css">
	<title>50. zsoltár</title>
</head>
<body class="psalm">

<!--{BEGIN:ZALM51}-->
<div class="psalm-title">50. zsoltár</div>
<div class="psalm-subtitle">Könyörülj rajtam, Istenem!</div>
<div class="psalm-idea"><i>Újuljatok meg lélekben és érzületben, s öltsétek magatokra az új embert!</i> (Ef 4, 23-24).</div>
<p class='verse start'>Könyörülj rajtam, Istenem,_*</p>
<p class='verse cont'>szeretõ jóságod szerint,</p>
<p class='verse start'>és minthogy mérhetetlen a te irgalmad,_*</p>
<p class='verse cont'>gonoszságomat töröld le rólam!</p>
<p class='verse start'>Mosd le bûnömet teljesen,_*</p>
<p class='verse cont last'>és vétkemtõl tisztíts meg engem!</p>

<p class='verse start'>Gonoszságomat belátom,_*</p>
<p class='verse cont'>bûnöm elõttem lebeg szüntelen.</p>
<p class='verse start'>Egyedül csak ellened vétkeztem,_*</p>
<p class='verse cont'>ami színed elõtt gonosz, olyat tettem.</p>
<p class='verse start'>Te feddhetetlen vagy döntéseidben,_*</p>
<p class='verse cont last'>és igazságos, amikor ítélsz.</p>

<p class='verse start'>Íme, én bûnben születtem,_*</p>
<p class='verse cont'>anyám már vétekben fogant engem.</p>
<p class='verse start'>Te pedig a szívben élõ hûséget kedveled,_*</p>
<p class='verse cont last'>és kinyilatkoztattad nekem bölcsességed titkait.</p>

<p class='verse start'>Hints meg izsóppal, és tiszta leszek,_*</p>
<p class='verse cont'>moss meg, és fehérebb leszek, mint a hó!</p>
<p class='verse start'>Add, hogy vidámságot és örömet halljak,_*</p>
<p class='verse cont last'>hadd örvendezzenek megtört csontjaim!</p>

<p class='verse start'>Fordítsd el bûneimtõl arcodat,_*</p>
<p class='verse cont'>és töröld el minden vétkem.</p>
<p class='verse start'>Tiszta szívet teremts bennem, Istenem,_*</p>
<p class='verse cont last'>új és erõs lelket önts belém!</p>

<p class='verse start'>Ne taszíts el színed elõl,_*</p>
<p class='verse cont'>és szent lelkedet ne vond meg tõlem!</p>
<p class='verse start'>Add meg újra az üdvösség örömét,_*</p>
<p class='verse cont last'>a készséges lelkületet erõsítsd bennem!</p>

<p class='verse start'>A vétkeseknek megmutatom utadat,_*</p>
<p class='verse cont'>és a bûnösök hozzád térnek.</p>
<p class='verse start'>Ments meg a vérontástól, Isten, szabadító Istenem,_*</p>
<p class='verse cont last'>igazságosságodat ujjongva hirdeti nyelvem.</p>

<p class='verse start'>Nyisd meg, Uram, ajkamat,_*</p>
<p class='verse cont'>hogy dicséretedet hirdesse szavam!</p>
<p class='verse start'>Hiszen te a véres áldozatot nem kedveled,_*</p>
<p class='verse cont'>s ha égõáldozatot hoznék, nem vennéd szívesen.</p>
<p class='verse start'>Isten elõtt kedves áldozat a megtört lélek,_*</p>
<p class='verse cont'>te nem veted meg a töredelmes</p>
<p class='verse cont last'>és alázatos szívet.</p>

<p class='verse start'>Jóságodban, Uram, tégy jót Sionnal,_*</p>
<p class='verse cont'>építsd fel újra Jeruzsálem falait!</p>
<p class='verse start'>Akkor majd neked tetszõ áldozatot hoznak eléd,_*</p>
<p class='verse cont'>és oltárodon fiatal tulkokat áldoznak.</p>
<!--{END:ZALM51}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>