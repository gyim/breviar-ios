<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>56. zsoltár</title>
</head>
<body>

<!--{BEGIN:ZALM57}-->
<center><b><font color="#FF0000">56. zsoltár</font></b><br>
<font color="#FF0000">Reggeli imádság megpróbáltatások idején</font></center>
<p><i>Ez a zsoltár Urunk szenvedését énekli meg</i> (Szt. Ágoston).</p>
<p><b><br>
Könyörülj rajtam, Uram, könyörülj rajtam, *<br>
&nbsp;&nbsp;&nbsp; hozzád menekül a lelkem.<br>
Szárnyad árnyékába menekülök, *<br>
&nbsp;&nbsp;&nbsp; amíg a veszedelem elvonul.<br>
A fölséges Istenhez kiáltok, *<br>
&nbsp;&nbsp;&nbsp; Istenhez, aki jóra fordítja sorsomat.<br>
<br>
Elküld az égbõl, és megszabadít engem, †<br>
&nbsp;&nbsp;&nbsp; csúffá teszi elnyomóimat, *<br>
&nbsp;&nbsp;&nbsp; szeretetét és hûségét küldi hozzám Isten.<br>
Fekvõhelyemen oroszlánok tanyáznak, *<br>
&nbsp;&nbsp;&nbsp; amelyek felfalják az embert.<br>
Foguk éles lándzsa és nyíl, *<br>
&nbsp;&nbsp;&nbsp; nyelvük kifent acélpenge.<br>
<br>
Emelkedj, Istenem, az egek fölé, *<br>
&nbsp;&nbsp;&nbsp; dicsõítsenek az egész földön!<br>
<br>
Lábam elé csapdát állítottak, *<br>
&nbsp;&nbsp;&nbsp; és mélyen megalázták lelkemet.<br>
Elõttem mély vermet ástak, *<br>
&nbsp;&nbsp;&nbsp; de õk maguk estek bele.<br>
<br>
Kész az én szívem, Istenem, †<br>
&nbsp;&nbsp;&nbsp; kész az én szívem: *<br>
&nbsp;&nbsp;&nbsp; hadd daloljak, hadd ujjongjak!<br>
Kelj föl, dicsõségem, †<br>
&nbsp;&nbsp;&nbsp; kelj föl, lantom, citerám, *<br>
&nbsp;&nbsp;&nbsp; hadd ébresszem így a hajnalt!<br>
<br>
Dicsõítelek a népek közt, Uram, *<br>
&nbsp;&nbsp;&nbsp; a nemzetek közt is neked szól énekem.<br>
Szeretõ jóságod felér az égig, *<br>
&nbsp;&nbsp;&nbsp; és hûséged a fellegekig.<br>
<br>
Emelkedj, Istenem, az egek fölé, *<br>
&nbsp;&nbsp;&nbsp; dicsõítsenek az egész földön.</p></b>
<!--{END:ZALM57}-->
<br>
<hr>
<center><font size=-1>© <a href="mailto:videky-hu@breviar.sk">Juraj Vidéky</a></font>
<font size=-1>© <a href="mailto:eleklaszlo@freemail.hu">László Elek</a></font></center>
</p></b>
</body>
</html>
