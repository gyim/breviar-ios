<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 30. HÉT</title>
</head>
<body>

<center><b> ÉVKÖZI IDÕ</b>
<p><b>30. HÉT</b></center>
<center>
<p>OLVASMÁNYOS IMAÓRA</center>

VASÁRNAP<!--{BEGIN:OCR30NEc_CIT1}-->
<p>
<b>Kezdõdik a Bölcsesség könyve</b>
<div align="right" class="red">1, 1-15</div>
<div align="center" class="redit">Isten bölcsességének dicsérete</div>
<b>
<p>&nbsp;&nbsp;&nbsp;&nbsp;
Szeressétek az igazságot, ti, akik ítélkeztek a föld fölött! Jó lélekkel gondolkodjatok az Úrról, és keressétek szívetek egyszerûségében! Mert azok, akik nem kísértik, megtalálják, és azoknak, akik nem bizalmatlanok iránta, kinyilvánítja magát. De az álnok gondolatok eltávolítanak Istentõl, és a próbára tett mindenhatóság eltaszítja az eszteleneket.
<br/>&nbsp;&nbsp;&nbsp;&nbsp;
Gonosz szándékú lélekbe nem tér be a bölcsesség, és nem vesz lakást olyan testben, amely a bûnnek szolgál. Hisz a fegyelem szent lelke menekül a hamisságtól, távol tartja magát az esztelen gondolatoktól, és elriad, mihelyt igazságtalanság közelít.
<br/>&nbsp;&nbsp;&nbsp;&nbsp;
Emberbarát lélek a bölcsesség, de nem hagyhatja büntetlenül a káromlót ajkai miatt. Mert Isten belát a veséjébe, ismeri a szívét, és hallja a szavait. Mert az Úrnak lelke betölti a földkerekséget, és aki egybefogja a mindenséget, tud minden szóról.
<br/>&nbsp;&nbsp;&nbsp;&nbsp;
Ezért nem marad rejtekben senki sem, aki igazságtalanul beszél, és nem kerüli el a büntetõ igazságosság. Mert az istentelen terveit vizsgálat alá vetik; beszédének híre az Úr elé kerül, hogy gonoszságai elvegyék büntetésüket, hiszen mindent meghall a féltékeny fül, és a leghalkabb zúgolódás moraja sem marad titokban. Kerüljétek hát a hasztalan zúgolódást, óvjátok nyelveteket a rágalmazástól, mert a titkos beszéd sem marad büntetlen, s a száj, amely hazudik, megöli a lelket.
<br/>&nbsp;&nbsp;&nbsp;&nbsp;
Ne törekedjetek a halálba életetek elhibázott útján, ne siettessétek romlástokat kezetek tetteivel! Mert a halált nem Isten alkotta, õ nem leli örömét az élõk pusztulásában. Hisz mindent azért teremtett, hogy legyen, és a világ teremtményei az üdvösségre szolgálnak. Nincs bennük pusztító méreg, és a földön nem az alvilág uralkodik. Mert az igazságosság örök és halhatatlan. 
</b>
<p><span class="redsmall">VÁLASZOS ÉNEK</span>
<div align="right" class="red">Péld 3, 13. 15. 17; Jak 3, 17</div>
<br/><b><span class="red">V.</span>
Boldog ember, aki megtalálta a bölcsességet; nem vetekszik vele semmi drága kincs; <span class="red">*</span> 
Útjai mind barátságos utak, és ösvényein mindenütt jólét van.</b>
<br/><b><span class="red">F.</span>
A felülrõl származó bölcsesség elõször is tiszta, békeszeretõ, méltányos, engedékeny, irgalom tölti el, és gazdag termést hoz. <span class="red">*</span> 
Útjai mind barátságos utak, és ösvényein mindenütt jólét van.</b>
<!--{END:OCR30NEc_CIT1}-->
<!--{BEGIN:OCR30NEc_CIT2}-->
<p>
<b>Szent I. Kelemen pápának a korintusiakhoz írt levelébõl</b>
<div align="center" class="red">(Cap. 19, 2 – 20, 12: Funk 1, 87-89)</div>
<p>
<div align="center" class="redit">Jóságos Istenünk célszerûen alkotta meg a világot</div>
<b>
<p>&nbsp;&nbsp;&nbsp;&nbsp;
Tekintsünk az egész világ Atyjára és Teremtõjére! Ragaszkodjunk erõsen a békének tõle kapott kiváló és túláradó adományaihoz és jótéteményeihez! Elmélkedve gondolkodjunk róla, és lelki szemünkkel lássuk meg az õ hosszan tûrõ jóakaratát! Nézzük, milyen jóságosnak mutatja magát minden teremtménye iránt!
<br/>&nbsp;&nbsp;&nbsp;&nbsp;
Az ég békében engedelmeskedik az õ akaratának, mert gondviselése kormányozza. A nappal és az éjszaka egymást nem akadályozva futják az általa elõre meghatározott pályájukat. A Nap, a Hold és a csillagok kara az õ törvénye szerint hiba nélkül, teljes összhangban jár kijelölt útján. A föld az õ akarata szerint meghatározott idõben megtermékenyül, hogy bõségesen ellássa táplálékkal az embereket, állatokat és mindazt, ami rajta él. Nem vonakodik, és nem változtat semmit sem azon, amit Isten elrendelt.
<br/>&nbsp;&nbsp;&nbsp;&nbsp;
Az örvények felkutathatatlan világa és a tenger mélységének ismeretlen tájai ugyanazokra a törvényekre hallgatnak. A végtelen tenger tömegét az õ rendelése dagasztja árrá, és az nem lépi át a neki kiszabott határokat, hanem az õ parancsa szerint viselkedik. Azt mondja ugyanis az Úr: Eddig jössz, és hullámaid önmagadban törnek meg (vö. Jób 38, 11). Az ember számára bejárhatatlan óceán és a rajta túl levõ világok az Úr ugyanazon törvényeinek kormányzása alatt állnak.
<br/>&nbsp;&nbsp;&nbsp;&nbsp;
Békében követik egymást a tavasz, nyár, õsz és tél évszakai. A maguk sajátos idején még a szelek állomáshelyei is késedelem nélkül teljesítik feladatukat. Az élet és az egészség szolgálatában álló állandó források is szünet nélkül nyújtják vizüket az emberek életének fenntartására. Még a legkisebb állatok is békében és egyetértésben élnek közösségükben.
<br/>&nbsp;&nbsp;&nbsp;&nbsp;
Mindezeknek a nagy Alkotó és a mindenek Ura adta meg a békét és összhangot. Õ jót tesz mindennel, elsõsorban pedig velünk, akik irgalmasságához menekülünk a mi Urunk, Jézus Krisztus által, akinek dicsõség és fölség mindörökké. Ámen.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Jud 9, 17; 6, 15</div>
<br/><b><span class="red">V.</span>
Égnek és földnek Ura, vizeknek Teremtõje, és Királya mindennek, amit csak teremtettél, <span class="red">*</span> 
Hallgasd meg imámat!</b>
<br/><b><span class="red">F.</span>
Urunk, Istenünk, égnek és földnek Királya, tekints megalázottságunkra! <span class="red">*</span> 
Hallgasd meg imámat!</b>
<!--{END:OCR30NEc_CIT2}-->

HÉTFÕ
<!--{BEGIN:OCR30POc_CIT1}-->
<p>
<b>A Bölcsesség könyvébõl</b>
<div align="right" class="red">1, 16 – 2, 1a. 10-25</div>
<div align="center" class="redit">A gonoszok esztelen tervei az igazzal szemben</div>
<b>
<p>&nbsp;&nbsp;&nbsp;&nbsp;
Az istentelenek kezükkel és szavukkal hívják a halált, emésztõdnek az utána való vágyakozásban, mintha barátjuk volna, és szövetséget kötnek vele, mert méltók rá, hogy az osztályrészévé legyenek.
<br/>&nbsp;&nbsp;&nbsp;&nbsp;
Csalfa észjárásuk miatt azt mondják egymásnak: „Bánjunk el a szegény igazzal, ne kíméljük az özvegyet, és a koros aggastyán õsz hajától ne riadjunk meg! Számunkra a hatalom legyen az igazságosság mércéje, mert a gyenge nem ér semmit. Leskelõdjünk az igazra, mert terhünkre van. Szembeszáll tetteinkkel; bepanaszol bennünket törvényszegésért, és szemünkre hányja, hogy vétünk a tisztesség ellen. Dicsekszik, hogy ismeri az Istent, és az Úr gyermekének mondja magát. Vádol bennünket, amiért így gondolkodunk, még ránézni sem jó. Mert az életmódja elüt másokétól, és szokatlanok az útjai. Hamis pénznek néz bennünket, és mint szemetet, kerüli az útjainkat. Az igazak végsõ sorsát meg boldognak hirdeti, és pöffeszkedve atyjának nevezi az Istent.
<br/>&nbsp;&nbsp;&nbsp;&nbsp;
Lássuk hát, igazak-e a beszédei. Figyeljük meg, mi végre jut. Mert ha az igaz az Isten gyermeke, akkor az Isten a pártjára kel, és kiszabadítja ellenségei kezébõl. Tegyük próbára, gúnyoljuk és bántalmazzuk, hogy megismerjük szelídséget, és kipróbáljuk türelmét! Ítéljük gyalázatos halálra, mert — saját szavai szerint — Isten oltalmában részesül!”
<br/>&nbsp;&nbsp;&nbsp;&nbsp;
Így gondolkodnak, de tévednek, mert gonoszságuk vakká tette õket. Nem ismerik Isten titkos szándékait. Ezért sem az erény jutalmát nem remélik, sem a tiszta lelkek díját nem tudják becsülni. Isten ugyanis halhatatlanságra teremtette az embert, és saját lényének képmásává tette. A sátán irigysége révén azonban a világba jött a halál, s akik vele tartanak, azok megtapasztalják.
</b>
<p><span class="redsmall">VÁLASZOS ÉNEK</span>
<div align="right" class="red">2, 1. 12. 13. 17. 18; Mt 27, 43</div>
<br/><b><span class="red">V.</span>
Azt mondják az istentelenek egymásnak: Leskelõdjünk az igazra, mert szembeszáll tetteinkkel: Isten Gyermekének mondja magát. <span class="red">*</span> 
Lássuk hát, igazak-e beszédei; mert ha az Isten Gyermeke, akkor az Isten kiszabadítja kezünkbõl.</b>
<br/><b><span class="red">F.</span>
Az Istenben bízott, mentse hát meg, ha akarja, hisz azt mondta: Isten Fia vagyok. <span class="red">*</span> 
Lássuk hát, igazak-e beszédei; mert ha az Isten Gyermeke, akkor az Isten kiszabadítja kezünkbõl.</b>
<!--{END:OCR30POc_CIT1}-->
<!--{BEGIN:OCR30POc_CIT2}-->
<p>
<b>Szent I. Kelemen pápának a korintusiakhoz írt levelébõl</b>
<div align="center" class="red">(Cap. 21, 1 – 22, 5; 23, 1-2: Funk 1, 89-93)</div>
<p>
<div align="center" class="redit">Ne tegyünk semmit Isten akarata ellen!</div>
<b>
<p>&nbsp;&nbsp;&nbsp;&nbsp;
Vigyázzatok, szeretteim, nehogy az Úr sok jótéteménye mindnyájunk kárhozatára váljék, ha tudniillik nem élünk hozzá méltó módon, és nem egyetértésben tesszük azt, ami elõtte jó és kedves. Mert azt mondja valahol: Az Úr lelke a bensõ rejtekeit is megvilágítja (vö. 1 Krón 28, 9). Fontoljuk meg, hogy mily közel van õ, és hogy elõtte nem marad rejtve semmi sem, amit gondolunk vagy beszélünk. Az tehát a helyes, hogy akarata ellen ne tegyünk semmit. Inkább sértsük meg a balga és oktalan, gõgös és fennhéjázó beszédû embereket, mint Istent.
<br/>&nbsp;&nbsp;&nbsp;&nbsp;
Imádjuk Urunkat, Jézust, aki vérét adta értünk. Adjuk meg elöljáróinknak a tiszteletet, becsüljük meg az öregeket, az istenfélelem fegyelmében neveljük az ifjakat, mindenki vezesse feleségét a jóra. Legyen nyilvánvalóvá erkölcsi életük kedves tisztasága; mutassanak alázatos, tiszta és õszinte jóakaratot; lássék meg rajtuk, hogy tudnak hallgatni, nyelvüket féken tartva; személyválogatás nélkül egyformán szeressék mindazokat, akik szentül félik Istent.
<br/>&nbsp;&nbsp;&nbsp;&nbsp;
Gyermekeiteket szoktassátok Krisztus fegyelméhez; tanulják meg, mit ér az alázatosság Isten elõtt, mily hathatós az Úrnak a tiszta szeretet, mily jó és nagy az õ félelme, és hogy megõrzi mindazokat, akik tiszta lélekkel szentül élnek benne. Mert õ a gondolatok és a szándékok vizsgálója, az õ Lelke van bennünk; és akkor veszi el tõlünk Lelkét, amikor akarja.
<br/>&nbsp;&nbsp;&nbsp;&nbsp;
Mindezt megerõsíti a Krisztusba vetett hit. Erre buzdít a Szentlélek által: Jöjjetek, fiaim, hallgassatok rám, az Úr félelmére oktatlak titeket. Ki az az ember, aki élni vágyik, és szeretne jó napokat látni? Fékezd nyelvedet, hogy ne szóljon rosszat, és ajkadat, hogy ne beszéljen hazugságot. Fordulj el a rossztól, és tedd a jót, keresd a békét, és járj annak útján! (Zsolt 33, 12-15).
<br/>&nbsp;&nbsp;&nbsp;&nbsp;
A mindenben irgalmas és jóságos Atya szereti az õt félõket, kegyelmét jóságosan és kedvesen adja azoknak, akik lelkük egyszerûségével hozzá fordulnak. Ezért ne legyünk kétszínûek, és ne tegyenek felfuvalkodottá bennünket az õ kiváló és kitüntetõ adományai.
</b>
<p><span class="redsmall">VÁLASZOS ÉNEK</span>
<div align="right" class="red">Tób 4, 20; 14, 10. 11</div>
<br/><b><span class="red">V.</span>
Minden idõben magasztald Istent, és kérd tõle, hogy az egyenes úton járhass, <span class="red">*</span> 
Hogy szándékaid jó véget érjenek.</b>
<br/><b><span class="red">F.</span>
Azt tedd, ami kedves elõtte, igazságban minden erõdbõl. <span class="red">*</span> 
Hogy szándékaid jó véget érjenek.</b>
<!--{END:OCR30POc_CIT2}-->

KEDD
<!--{BEGIN:OCR30UTc_CIT1}-->
<p>
<b>A Bölcsesség könyvébõl</b>
<div align="right" class="red">3, 1-19</div>
<div align="center" class="redit">Az igazaké lesz a mennyek országa</div>
<b><p>Az igazak lelke Isten kezében van, a halál kínja nem érinti õket. Az esztelenek szemében úgy tetszett: meghaltak, végüket balsorsnak ítélték, és távozásukat megsemmisülésnek; pedig õk a békességben vannak. Bár az emberek szerint kínokat szenvedtek, halhatatlansággal teljes mégis reményük. Egy kis fenyítés után sok jóban részesültek, mert Isten próbára tette, és magához méltóknak találta õket. Mint aranyat a kohóban, megvizsgálta, és égõáldozatként elfogadta õket, és az ítéletkor fényleni fognak.
<br/>&nbsp;&nbsp;&nbsp;&nbsp;
Az igazak fénylenek majd, mint a nádasban szikrázva futó tûz. Nemzeteket ítélnek, népeken uralkodnak, és az Úr lesz királyuk minden idõben. Akik benne bíznak, megértik az igazságot, s a hûek nála maradnak szeretetben, mert kegyelem és irgalom lesz az õ választottainak osztályrésze.
<br/>&nbsp;&nbsp;&nbsp;&nbsp;
Az istentelenek meg a lelkületük szerint bûnhõdnek majd, azok, akik megvetették az igazat, és elpártoltak az Úrtól. Mert boldogtalan, aki megveti a bölcsességet és a fegyelmet: hiú a reményük, hiábavaló a fáradozásuk, hasztalanok a tetteik. Esztelenek az asszonyaik, gonoszak a gyermekeik, és átkozott a nemzetségük.
<br/>&nbsp;&nbsp;&nbsp;&nbsp;
Boldog a magtalan, aki nem szennyezte be magát, akinek ágya nem ismerte a bûnt. Termékenysége majd kiderül a lelkek látogatásának idején. Boldog a herélt is, aki nem követett el kezével törvénysértést, aki nem forgatott elméjében semmi gonoszat az Úr ellen, mert elnyeri hûsége nagyszerû jutalmát, és örvendetes öröksége lesz az Úr templomában. Mert nagyszerû a nemes törekvés gyümölcse, és a bölcsesség gyökere nem pusztul el.
<br/>&nbsp;&nbsp;&nbsp;&nbsp;
A házasságtörõk gyermekei azonban nem boldogulnak, és a bûnös ágy ivadéka elpusztul. Ha soká élnek is, akkor sincs becsületük, és öregkoruk végül dicstelen lesz. Ha azonban korán meghalnak, akkor az ítélet napján sem reményük nem lesz, sem vigaszuk. Mert az istentelen nemzedéknek gonosz a vége.
</b>
<p><span class="redsmall">VÁLASZOS ÉNEK</span>
<div align="right" class="red">Bölcs 3, 6. 9</div>
<br/><b><span class="red">V.</span>
Mint aranyat a kohóban, megvizsgálta választottait az Úr, és égõáldozatként elfogadta õket; az ítéletkor fényleni fognak, <span class="red">*</span> 
Mert kegyelem és irgalom lesz Isten választottainak osztályrésze.</b>
<br/><b><span class="red">F.</span>
Akik benne bíznak, megértik az igazságot, s a hûek nála maradnak szeretetben. <span class="red">*</span> 
Mert kegyelem és irgalom lesz Isten választottainak osztályrésze.</b>
<!--{END:OCR30UTc_CIT1}-->
<!--{BEGIN:OCR30UTc_CIT2}-->
<p>
<b>Szent I. Kelemen pápának a korintusiakhoz írt levelébõl</b>
<div align="center" class="red">(Cap. 24, 1-5; 27, 1 – 29, 1: Funk 1, 93-97)</div>
<p>
<div align="center" class="redit">Isten hûséges ígéreteiben</div>
<b>
<p>&nbsp;&nbsp;&nbsp;&nbsp;
Fontoljuk meg, szeretteim, hogyan állítja az Úr állandóan elénk a jövendõ feltámadást, amelyet elõször Jézus Krisztusban mutatott meg, amikor õt a holtak közül feltámasztotta. Nézzük csak a feltámadást, amely a maga idején fog megmutatkozni. A nappal és az éjjel is a feltámadást példázza nekünk; elmúlik az éjszaka, felvirrad a nappal, elmúlik a nappal, rátör és üldözõbe veszi az éjjel. Vegyük például a gabonát. Miként és hogyan hoz magot? Kimegy a szántóvetõ, és a földet beveti valamilyen maggal. Csupaszon, szárazon esik a földbe, oszlásnak indul, de az oszlásból az isteni gondviselés nagy fölsége feltámasztja, és az egy magból többszörös termés származik.
<br/>&nbsp;&nbsp;&nbsp;&nbsp;
E remény kösse szívünket Istenhez, aki hûséges ígéreteiben, és igazságos ítéleteiben. Hogyan hazudhatna õ, aki megtiltotta a hazugságot? Semmi sem lehetetlen Istennek, csak a hazugság. Keltsük fel hát magunkban a hitet, és lássuk, mily közel áll hozzá minden.
<br/>&nbsp;&nbsp;&nbsp;&nbsp;
Fönséges szavával teremtett mindent, és az õ szava el is pusztíthat mindent. Vajon ki kérdezheti tõle: Mit tettél? Vagy ki állhat ellen az õ hatalmas erejének? (Vö. Bölcs 12, 12). Mindent úgy tesz, ahogyan és amikor akarja, és ha egyszer valamit elhatározott, az másképpen nem történhet. Minden az õ szeme elõtt van, és semmi sem marad elõtte rejtekben. Isten dicsõségét hirdetik az egek, kezének mûvérõl vall a mennybolt. A nappalok ezt zengik egymásnak, erre oktatja éj az éjszakát. Nem olyan hang ez, nem olyan beszéd, hogy meg ne értenéd szavát (Zsolt 18, 2-4).
<br/>&nbsp;&nbsp;&nbsp;&nbsp;
Mivel tehát látása és hallása elõtt nincs titok, féljük õt, és fordítsunk hátat a gonosz cselekedetek tisztátalan vágyainak, hogy a végsõ ítéleten irgalma megvédjen bennünket. Mert ugyan ki menekülhet meg erõs kezétõl? Van-e világ, ahová elõle elmenekülhetnénk? Azt mondja valahol a Szentírás: Lelked elõl ugyan hová mehetnék? Színed elõl hová futhatnék? Hogyha fölhágok az égbe, odafönn vagy; ha leszállok az alvilágba, odalenn talállak (Zsolt 138, 7-8). Hová mehetne, hová menekülhetne az ember elõle, aki mindent körülfog?
<br/>&nbsp;&nbsp;&nbsp;&nbsp;
Járuljunk tehát hozzá szent lélekkel, tiszta és szeplõtelen kezünket feléje tárva; szeressük jóságos és irgalmas Atyánkat, aki bennünket a maga számára kiválasztott.
</b>
<p><span class="redsmall">VÁLASZOS ÉNEK</span>
<div align="right" class="red">Eszt 13, 9. 10</div>
<br/><b><span class="red">V.</span>
Uram, mindenható Király! A te hatalmadban van a mindenség, és senki sem tud neked ellenállni; <span class="red">*</span> 
Ments meg minket a te neved miatt!</b>
<br/><b><span class="red">F.</span>
Te alkottad az eget és a földet, s az összes csodálatos dolgot, amely az égbolt alatt található. <span class="red">*</span> 
Ments meg minket a te neved miatt!</b>
<!--{END:OCR30UTc_CIT2}-->

SZERDA
<!--{BEGIN:OCR30STRc_CIT1}-->
<p>
<b>A Bölcsesség könyvébõl</b>
<div align="right" class="red">6, 1-25</div>
<div align="center" class="redit">Keressük a bölcsességet!</div>
<b>
<p>&nbsp;&nbsp;&nbsp;&nbsp;
A bölcsesség többet ér az erõnél, és az okos férfiú a vitéznél. Halljátok hát, királyok, és szívleljétek meg, tanuljatok, akik a föld határait kormányozzátok! Figyeljetek föl, akik a sokaságon uralkodtok, és büszkék vagytok a népek nagy számára! A Mindenható adta nektek a hatalmat, és a Magasságbeli az uralmat, s majd számon kéri tetteiteket, és kivizsgálja szándékaitokat.
<br/>&nbsp;&nbsp;&nbsp;&nbsp;
Jóllehet országának csak szolgái vagytok, mégsem ítéltetek igazságosan, nem tartottátok meg a törvényt, és nem éltetek Isten akarata szerint. Ezért félelmetesen és hirtelenül rátok tört, mert szigorú ítélet vár a hatalmon levõkre. A kicsik irgalomból bocsánatot nyernek, a hatalmasokra azonban kemény büntetés vár. Mert a mindenség Ura senkitõl sem tart, és nincs nagyság, amitõl félne. Hisz õ teremtette a kicsit és a nagyot, és egyaránt gondját viseli mindegyiknek. A hatalmasokra azonban szigorú vizsgálat vár.
<br/>&nbsp;&nbsp;&nbsp;&nbsp;
Hozzátok intézem hát szavam, fejedelmek, hogy bölcsességet tanuljatok, és el ne bukjatok! Mert akik a szenttel szentül bánnak, megszentelõdnek, és akiket erre megtanítottak, azok meg tudnak majd felelni. Áhítsátok hát szavaimat, és vágyódjatok rájuk, és okulásban lesz részetek. A bölcsesség ragyogó és hervadhatatlan, könnyen felismerik, akik szeretik, és megtalálják, akik keresik. Már elõre megmutatkozik azoknak, akik vágyódnak rá. Aki korán reggel keresni kezdi, nem kell fáradnia, mert ajtajánál ülve találja.
<br/>&nbsp;&nbsp;&nbsp;&nbsp;
Róla elmélkedni tökéletes okosság, aki érte virraszt, hamar megszabadul a gondtól. Hisz maga megy, s megkeresi azokat, akik méltók rá, barátságosan megjelenik nekik az utakon, és minden szándékukban találkozik velük.
<br/>&nbsp;&nbsp;&nbsp;&nbsp;
Mert a bölcsesség legbiztosabb kezdete a tanulás utáni vágy; tanulni akarni annyi, mint szeretni a bölcsességet. A bölcsesség szeretete a törvényeinek a megtartása, a törvények megtartása a halhatatlanság biztosítása, s a halhatatlanság eljuttat az Isten közelébe. Így vezet a bölcsesség utáni vágy az uralomhoz. Ha tehát, népek fejedelmei, örömeteket lelitek a trónban és a jogarban, akkor becsüljétek a bölcsességet, hogy örökké országolhassatok!
<br/>&nbsp;&nbsp;&nbsp;&nbsp;
Hogy mi a bölcsesség, és hogyan keletkezett, elmondom, és nem rejtem el titkát elõletek. Sõt inkább kezdetétõl fogva megvizsgálom; amit csak tudok róla, nyíltan feltárom, és nem kendõzöm el az igazságot. Nem járok én egy úton az emésztõ irigységgel, mert ennek aztán semmi köze sincs a bölcsességhez.
<br/>&nbsp;&nbsp;&nbsp;&nbsp;
A sok bölcs áldás a világnak, s az okos király jólét a népnek. Okuljatok hát szavaimból, majd hasznát látjátok!
</b>
<p><span class="redsmall">VÁLASZOS ÉNEK</span>
<div align="right" class="red">Bölcs 7, 13. 14; 3, 11; 7, 28</div>
<br/><b><span class="red">V.</span>
Csalárdság nélkül sajátítottam el a bölcsességet, irigység nélkül adom tovább: <span class="red">*</span> 
Hisz kifogyhatatlan kincs a bölcsesség az emberek számára.</b>
<br/><b><span class="red">F.</span>
Boldogtalan, aki megveti a bölcsességet és a fegyelmet; Isten csak azt szereti, aki a bölcsességgel él. <span class="red">*</span> 
Hisz kifogyhatatlan kincs a bölcsesség az emberek számára.</b>
<!--{END:OCR30STRc_CIT1}-->
<!--{BEGIN:OCR30STRc_CIT2}-->
<p>
<b>Szent I. Kelemen pápának a korintusiakhoz írt levelébõl</b>
<div align="center" class="red">(Cap. 30, 3-4; 34, 2 – 35, 5: Funk 1, 99. 103-105)</div>
<p>
<div align="center" class="redit">Járjunk az igazság útján!</div>
<b>
<p>&nbsp;&nbsp;&nbsp;&nbsp;
Ne szavaink, hanem tetteink tanúskodjanak megigazulásunkról, legyünk egyetértõk, alázatosak, önmegtartóztatóak, távol álljon tõlünk minden fecsegés és megszólás. Így szól a Szentírás: Aki sokat beszél, sokat hall is; azt hiszi a fecsegõ ember, hogy õ igaz is? (Vö. Jób 11, 2).
<br/>&nbsp;&nbsp;&nbsp;&nbsp;
Készséges lélekkel kell tehát a jó cselekedeteket gyakorolnunk, minden jót ugyanis Istentõl kapunk. Hiszen kijelenti: Íme, itt az Úr, aki jutalmaz, hogy mindenkinek megfizessen cselekedetei szerint (vö. Jel 22, 12). Tehát minket, akik teljes szívvel hiszünk benne, arra buzdít, hogy ne legyünk lusták és tunyák a jótettekben. Istenben dicsekedjünk, és benne bízzunk. Vessük alá magunkat akaratának, vegyünk példát az angyalok seregérõl, miként teljesítik akaratát. Mert ezt mondja a Szentírás: Ezerszer ezren szolgáltak neki, és tízezerszer tízezren álltak elõtte, és harsány hangon kiáltották: Szent, szent, szent a Seregek Ura, dicsõsége betölti az egész földet! (Dán 7, 10; Iz 6, 3).
<br/>&nbsp;&nbsp;&nbsp;&nbsp;
Késztessen lelkiismeretünk arra, hogy békés egyetértésben összegyûlve egy hangon kiáltsunk hozzá kitartóan, s így dicsõséges és nagy ígéreteit elnyerhessük. Ezt mondja ugyanis a Szentírás: Szem nem látta, fül nem hallotta, emberi szív föl nem fogta, amit Isten azoknak készített, akik õt szeretik (vö. 1 Kor 2, 9).
<br/>&nbsp;&nbsp;&nbsp;&nbsp;
Szeretteim, milyen boldogítók és csodálatosak Isten ajándékai! Élet az örökkévalóságban, ragyogás az igazságban, igazság a szabadságban, hit a bizalomban, szentségben véghezvitt önmegtagadás; ezeket mind megérthetjük. Mi lehet tehát az, amit az õt szeretõknek készít? Ennek nagyságát és szépségét csak a szentséges Alkotó és a századok Atyja tudja.
<br/>&nbsp;&nbsp;&nbsp;&nbsp;
Mi tehát minden erõnkkel arra törekedjünk, hogy azok között legyünk, akik õt szeretik, hogy megígért ajándékait elnyerhessük. De hogyan történjék ez, szeretteim? Úgy, ha hitünk által istenismeretünk megszilárdul; ha szorgosan keressük azt, ami elõtte jó és kedves; ha megtesszük, amit szent akarata rendelt, és az igazság útján járunk, és elvetünk magunktól minden igazságtalanságot.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 24, 4-5. 16</div>
<br/><b><span class="red">V.</span>
Utaidat, Uram, mutasd meg nekem, és oktass ki ösvényed felõl. Igazságod szerint vezess, <span class="red">*</span> 
Mivel te vagy az én megmentõ Istenem, és szüntelenül benned bízom.</b>
<br/><b><span class="red">F.</span>
Tekints rám, és irgalmazz: elhagyatott vagyok és nyomorult. <span class="red">*</span> 
Mivel te vagy az én megmentõ Istenem, és szüntelenül benned bízom.</b>
<!--{END:OCR30STRc_CIT2}-->

CSÜTÖRTÖK
<!--{BEGIN:OCR30STVc_CIT1}-->
<p>
<b>A Bölcsesség könyvébõl</b>
<div align="right" class="red">7, 15-30</div>
<div align="center" class="redit">A bölcsesség: Isten képe</div>
<b><p>
Adja meg nekem az Isten, hogy bölcsen beszéljek, és ahhoz méltóan gondolkodjam, aminek részese lettem! Mert õ irányítja a bölcsességet, és vezeti a bölcset. Hiszen a kezében vagyunk mi magunk, a szavaink, egész értelmünk és minden ügyességünk.
<br/>&nbsp;&nbsp;&nbsp;&nbsp;
Mert õ adta nekem a dolgok biztos ismeretét, hogy értsem a világmindenség szerkezetét és az elemek mûködését, az idõk elejét, végét és közepét, a napfordulat változását és az évszakok váltakozását, az év lefolyását és a csillagok állását, az állatok természetét és a vadállatok indulatait, a szellemvilág hatalmát és az emberek gondolkodását, a növények különbségeit és a gyökerek gyógyító erejét. Mindent megismertem, ami el volt rejtve, s ami látható volt; mert a mindeneket mûvészien alakító bölcsesség megtanított rá.
<br/>&nbsp;&nbsp;&nbsp;&nbsp;
Benne ugyanis lélek van, amely értelmes, szent, a maga nemében egyetlen, sokrétû, finom, könnyed, mozgékony, átható, tiszta, világos, sérthetetlen, a jót kedveli, éles, akadályt nem ismer, jótékony, emberbarát, állhatatos, szilárd, bátor, mindenható, mindent lát, és áthatja a szellemet, a gondolkodó, a tiszta és a legfinomabb lényeket. Mert a bölcsesség mozgékonyabb, mint bármi, ami mozog; tisztaságánál fogva mindenen áthatol.
<br/>&nbsp;&nbsp;&nbsp;&nbsp;
Hiszen Isten erejének lehelete és a Mindenható dicsõségének tiszta kicsordulása; ezért nem érheti soha semmi folt. Az örök világosság kisugárzása, és az Isten mûködésének tiszta tükre és jóságának képmása.
<br/>&nbsp;&nbsp;&nbsp;&nbsp;
Bár csak egy, mindent megtehet, s jóllehet magában marad, megújítja a mindenséget. Nemzedékrõl nemzedékre betér a szent lelkekbe, így teremti meg Isten barátait és a prófétákat. Isten csak azt szereti, aki a bölcsességgel él, mert az ékesebb a napnál, és fönségesebb minden csillagképnél. Ha a világossághoz hasonlítjuk, még annál is különb, mert azt felváltja az éjszaka, a bölcsességgel szemben azonban tehetetlen a gonoszság.
</b>
<p><span class="redsmall">VÁLASZOS ÉNEK</span>
<div align="right" class="red">Kol 1, 15-16; Bölcs 7, 26</div>
<br/><b><span class="red">V.</span>
Jézus Krisztus a láthatatlan Isten képmása, az egész teremtés elsõszülöttje, <span class="red">*</span> 
Mert benne teremtetett minden.</b>
<br/><b><span class="red">F.</span>
Az örök világosság kisugárzása és az Isten jóságának képmása. <span class="red">*</span> 
Mert benne teremtetett minden.</b>
<!--{END:OCR30STVc_CIT1}-->
<!--{BEGIN:OCR30STVc_CIT2}-->
<p>
<b>Szent Atanáz püspöknek az arianizmus ellen mondott szónoklataiból</b>
<div align="center" class="red">(Oratio 2, 78. 79: PG 26, 311. 314)</div>
<p>
<div align="center" class="redit">A Bölcsesség képmása és hasonlósága benne van a teremtményekben</div>
<b>
<p>&nbsp;&nbsp;&nbsp;&nbsp;
Mivel a Bölcsesség teremtett képmása megvan bennünk és minden teremtményben is, ezért az igazi és teremtõ Bölcsesség méltán vallja magáénak mindazt, ami képmására van teremtve, amikor így szól: Mûveibe teremtett engem az Úr (vö. Péld 8, 22). Mert hiszen mindazt, amiben megnyilatkozik a bennünk levõ bölcsesség, azt az Úr sajátjának tekinti.
<br/>&nbsp;&nbsp;&nbsp;&nbsp;
Ezért, aki teremtve van, az nem maga a Teremtõ, de õ a létezõkbe beleteremtett képmása miatt úgy beszél már róla, mint önmagáról. Az Úr ezért mondta ezt is: Aki befogad titeket, engem fogad be (Mt 10, 40), mivel képmása bennünk van. Így, bár õ nem sorolható a teremtmények közé, mégis, mivel képmása és hasonlósága benne van a teremtményekben, mintegy magáról mondja: Alkotó munkája elején mûveibe teremtett engem az Úr (vö. Péld 8, 22).
<br/>&nbsp;&nbsp;&nbsp;&nbsp;
Továbbá a bölcsesség képmása azért van benne a teremtményekben, hogy a világ felismerje belõlük Alkotóját, az Igét, és az Ige által az Atyát. Ez pedig kétségtelenül megegyezik Pál e tanításával: Ami megtudható az Istenrõl, az világos elõttük, maga az Isten tette számukra nyilvánvalóvá. Mert ami benne láthatatlan, arra a világ teremtése óta mûveibõl kövétkeztethetünk (Róm 1, 19). Tehát az Ige természete szerint semmiképpen sem teremtmény, ez a szentírási hely pedig arról a bölcsességrõl szól, amely valójában bennünk van, és amirõl most beszélünk.
<br/>&nbsp;&nbsp;&nbsp;&nbsp;
Ha pedig valaki ezt nem akarná elhinni, az adjon választ arra a kérdésre, hogy a teremtett dolgokban van-e valami bölcsesség, vagy nincs. Ha azt mondaná, hogy nincs, akkor az Apostol miért panaszkodik, hogy Isten bölcsességében a világ a bölcsesség által nem ismerte fel Istent? (1 Kor 1, 21). Vagy ha egyáltalán nincs semmi bölcsesség, akkor a Szentírás miért említi a bölcs emberek egész seregét, mondván: A bölcs ember fél, és kerüli a rosszat (Péld 14, 16); és házat bölcsességgel lehet építeni? (Péld 24, 3).
<br/>&nbsp;&nbsp;&nbsp;&nbsp;
A Prédikátor hasonlóan mondja: A bölcsesség földeríti az ember arcát (Préd 8, 1). A meggondolatlanul beszélõket pedig így feddi meg: Ne mondd: Miért van az, hogy a régi idõk jobbak voltak, mint a mostaniak. Mert nem vall bölcsességre, ha ilyesmit kérdezel (Préd 7, 10).
<br/>&nbsp;&nbsp;&nbsp;&nbsp;
Ha pedig a teremtett dolgokban benne van a bölcsesség, amint ezt Sirák fia is tanúsítja: Az Úr kiárasztotta a bölcsességet minden mûvére. Bõkezûen juttat belõle minden testnek, ajándékul adja azoknak, akik õt szeretik (Sir 1, 10), akkor ez a kiáradás egyáltalán nem az önmagában létezõ és egyetlen Bölcsességre vonatkozik, hanem a világban kifejezésre jutott bölcsességrõl van szó. Ekkor viszont miért látszanék hihetetlennek, hogy maga a teremtõ és igazi Bölcsesség — akinek a képmása és hasonlatossága az a bölcsesség és tudás, amely a világra kiáradt — mintegy önmagáról mondja: Mûveibe teremtett engem az Úr? (Vö. Péld 8, 22). A világban levõ bölcsesség ugyanis nem a teremtõ Bölcsesség, hanem az alkotásokba beleteremtett bölcsesség, és ezért: Isten dicsõségét az egek hirdetik, kezének mûvérõl vall a mennybolt (Zsolt 18, 2).
</b>
<p><span class="redsmall">VÁLASZOS ÉNEK</span>
<div align="right" class="red">Bölcs 7, 22. 23; 1 Kor 2, 10</div>
<br/><b><span class="red">V.</span>
A bölcsességben Lélek van, amely értelmes, szent, a maga nemében egyetlen, sokrétû, finom, könnyed, a jót kedveli, akadályt nem ismer, <span class="red">*</span> 
Mindenható, mindent lát, és áthatja a szellemet.</b>
<br/><b><span class="red">F.</span>
A Lélek mindent átlát, még Isten mélységeit is. <span class="red">*</span> 
Mindenható, mindent lát, és áthatja a szellemet.</b>
<!--{END:OCR30STVc_CIT2}-->

PÉNTEK
<!--{BEGIN:OCR30PIc_CIT1}-->
<p>
<b>A Bölcsesség könyvébõl</b>
<div align="right" class="red">8, 1-21</div>
<div align="center" class="redit">A bölcsességet Istentõl kell kérnünk</div>
<b>
<p>&nbsp;&nbsp;&nbsp;&nbsp;
A bölcsesség erejét kifejtve elér a világ egyik végétõl a másikig, és a mindenséget üdvösen igazgatja. Õt szerettem és kerestem ifjúkorom óta; azon voltam, hogy jegyesemmé tegyem, és hódolója lettem szépségének. Nemes származással dicsekedhet, mivelhogy együtt lakik az Istennel, és a mindenség Ura szereti, mert be van avatva Isten tudásába, és a tetteit õ választja meg. Ha a gazdagság kívánatos jó az életben, vajon mi gazdagabb, mint a bölcsesség, amely mindeneket alkot?
<br/>&nbsp;&nbsp;&nbsp;&nbsp;
Hogyha az okosság valamit létrehoz, akkor ki nagyobb mûvész nála az egész világon? És ha valaki az igazságosságot kedveli, akkor amit õ elér, az erény: mértékletességre, okosságra, igazságosságra és erõsségre tanít. Ezeknél nincs hasznosabb az életben az ember számára. Ha meg valaki gazdag tudást kíván, akkor õ ismeri a régmúltat, és feltárja a jövendõt; ért a fordulatos beszédhez és a talányok megfejtéséhez; elõre tud a jelekrõl és csodákról, a korok és idõszakok végérõl.
<br/>&nbsp;&nbsp;&nbsp;&nbsp;
Eltökéltem hát, hogy élettársamul veszem, mert tudtam, hogy jó soromban tanácsadóm, gond és bánat közepette meg vigaszom lesz. Tekintélyem lesz miatta a sokaság elõtt, és az öregek elõtt becsületem, holott ifjú vagyok. A bíráskodásban éles elméjûnek találnak majd, és megcsodálnak a hatalmasok. Ha hallgatok, várnak rám; ha felszólalok, figyelmesen meghallgatnak, és ha hosszabban beszélek, szájukra teszik a kezüket.
<br/>&nbsp;&nbsp;&nbsp;&nbsp;
Miatta halhatatlanságban lesz részem, és örök emlékezetet hagyok az utókorra. Népeket kormányozok majd, és nemzetek lesznek alattvalóim. A félelmetes zsarnokok rettegnek, ha felõlem hallanak, hanem a nép körében kegyesnek mutatkozom, a hadban meg vitéznek. Megtérve otthonomba, oldalán kipihenem magam; mert társaságában nincs keserûség, és a vele való élet nem jár bosszúsággal, hanem derû és öröm.
<br/>&nbsp;&nbsp;&nbsp;&nbsp;
Míg ezeket fontolgattam magamban, és szívemben meghánytam-vetettem, hogy a halhatatlanság a bölcsességgel rokon, a vele való barátságban tiszta öröm rejlik, a keze munkájában kimeríthetetlen gazdagság, a vele való bizalmas érintkezésben okosság, a vele való társalgásban jó hírnév, szétnéztem, és kerestem, hogyan vihetném házamba.
<br/>&nbsp;&nbsp;&nbsp;&nbsp;
Tehetséges ifjú voltam ugyan, és jó lélek jutott részemül, vagy helyesebben, mivel jó voltam, jutottam tiszta testhez. De mivel beláttam, hogy nem juthatok másként birtokába, csak ha Isten megadja — már az is okosság volt, hogy tudtam, kinek az adománya —, azért az Úrhoz fordultam, és imádkoztam hozzá.
</b>
<p><span class="redsmall">VÁLASZOS ÉNEK</span>
<div align="right" class="red">Bölcs 7, 7. 8; Jak 1, 5</div>
<br/><b><span class="red">V.</span>
Könyörögtem, és megkaptam az okosságot; <span class="red">*</span> 
Esdekeltem, és leszállt rám a bölcsesség lelke: többre becsültem a jogarnál és a trónnál.</b>
<br/><b><span class="red">F.</span>
Ha valaki közületek bölcsességben szenved hiányt, kérje Istentõl, aki szívesen ad mindenkinek anélkül, hogy a szemére vetné, s meg is kapja. <span class="red">*</span> 
Esdekeltem, és leszállt rám a bölcsesség lelke: többre becsültem a jogarnál és a trónnál.</b>
<!--{END:OCR30PIc_CIT1}-->
<!--{BEGIN:OCR30PIc_CIT2}-->
<p>
<b>Balduin canterburyi püspök mûveibõl</b>
<div align="center" class="red">(Tract. 6: PL 204, 451-453)</div>
<p>
<div align="center" class="redit">Isten szava eleven és átható</div>
<b>
<p>&nbsp;&nbsp;&nbsp;&nbsp;
Isten szava eleven, átható, és minden kétélû kardnál élesebb (Zsid 4, 12). Hogy Isten szavában mennyi erõ és bölcsesség lakik, azt ezekbõl a szavakból is láthatják azok, akik keresik Krisztust, aki az Isten Igéje, ereje és bölcsessége. Ez az Ige az idõ kezdete elõtt az Atyánál volt, mint vele egyformán örökkévaló, majd idõben kinyilatkoztatta magát az apostoloknak, õk tovább hirdették, a hívõ nép pedig alázatos hittel befogadta. Tehát ott van ez az Ige az Atyában, ott van ez az Ige a hirdetõ ajkakon, és ott van ez az Ige a hívõ szívben is.
<br/>&nbsp;&nbsp;&nbsp;&nbsp;
Ez az Isten eleven Szava, akinek az Atya megadta, hogy élete legyen önmagában, mint ahogy az Atya is önmagában birtokolja az életet. Ezért õ nem csupán élõ, hanem õ maga az élet, amint mondja is önmagáról: Én vagyok az út, az igazság és az élet (Jn 14, 6). Mivel õ az élet, él, hogy éltetõ is legyen. Mert, amint az Atya feltámasztja a halottakat, és életre kelti õket, a Fiú is életre kelti azokat, akiket akar (Jn 5, 21). Éltetõ, amikor a sírból kihívja a halottat, és ezt mondja: Lázár, jöjj ki! (Jn 11,43)
<br/>&nbsp;&nbsp;&nbsp;&nbsp;
Amikor ez a szó felhangzik, akkor e kimondás ténye adja a hallható szónak azt az erõt, amelyet belsõleg felfog az, aki azt meghallja, s ez az erõ kelti életre a halottakat, és e szavak áltál kapnak új életet Ábrahám fiai. Élõ tehát ez a szó az Atya szívében, élõ az azt kimondó ajkán, élõ annak szívében, aki hiszi és szereti. S mivel ennyire élõ ez a szó, ezért hathatós erejében nem kételkedhetünk.
<br/>&nbsp;&nbsp;&nbsp;&nbsp;
Mily hatalmas a teremtésben, mily erõs a gondviselésben, mily eredményes a megváltásban! Mi lehet ennél hatalmasabb, mi lehet erõteljesebb? Ki tudná elmondani az Úr hatalmas tetteit, dicséretét hiánytalanul hirdetni ki képes? (Zsolt 105, 2). Mert hatalmas, amikor mûködik, és erõt áraszt, ha hirdetik. Nem tér vissza a mennybe megvalósulatlanul, hanem mindent elvégez, amire küldve van.
<br/>&nbsp;&nbsp;&nbsp;&nbsp;
Isten szava átható, és minden kétélû kardnál élesebb (Zsid 4, 12), amikor hittel és szeretettel fogadják. Mi lehetetlen annak, aki hisz, vagy mi nehéz annak, aki szeret? Ha ez a szó elhangzik, igéi úgy átjárják az ember szívét, mint az erõs íj éles nyilai, s mint a felszegezettbe a szegek belehatolnak annyira, hogy átjárják a legbelsejét. Ez a szó ugyanis élesebb minden kétélû kardnál, azaz minden erõnél és hatalomnál jobban magáévá teszi az embert, és élesebb minden emberi lángésznél; minden emberi bölcsességet és okos beszédet felülmúl.
</b>
<p><span class="redsmall">VÁLASZOS ÉNEK</span>
<div align="right" class="red">Sir 1, 5. 16</div>
<br/><b><span class="red">V.</span>
A bölcsesség forrása Isten parancsai az ég magasságaiban, <span class="red">*</span> 
És útjai az örök parancsok.</b>
<br/><b><span class="red">F.</span>
A bölcsesség telje az Úrnak félelme. <span class="red">*</span> 
És útjai az örök parancsok.</b>
<!--{END:OCR30PIc_CIT2}-->

SZOMBAT
<!--{BEGIN:OCR30SOc_CIT1}-->
<p>
<b>A Bölcsesség könyvébõl</b>
<div align="right" class="red">11, 21b – 12, 2. 11b-19</div>
<div align="center" class="redit">Isten irgalma és türelme</div>
<b>
<p>&nbsp;&nbsp;&nbsp;&nbsp;Uram, te mindent mérték, szám és súly szerint rendeztél el. Mindig megvan rá a módod, hogy megmutasd nagy hatalmadat, és ki tudna ellene szegülni karod erejének? Hisz az egész világ olyan elõtted, mint a porszem a mérlegen, és mint a földre hulló hajnali harmatcsepp. De te mindenkin megkönyörülsz, mert mindent megtehetsz, és elnézõ vagy az emberek bûnei iránt, hogy bûnbánatot tartsanak.
<br/>&nbsp;&nbsp;&nbsp;&nbsp;
Mert szeretsz mindent, ami van, és mit sem utálsz abból, amit alkottál. Ha gyûlöltél volna valamit, meg sem teremtetted volna. Hogy is maradhatna meg bármi, ha te nem akarnád, és hogyan állhatna fenn, ha te nem hívtad volna létre? De te kímélsz mindent, mert a tiéd, életnek barátja!
<br/>&nbsp;&nbsp;&nbsp;&nbsp;
Mert a te el nem múló szellemed van mindenben. Ezért enyhén bünteted, akik hibáznak, és a bûneikre emlékezteted õket, hogy hagyjanak fel a gonoszsággal, és higgyenek benned, Uram. Nem is azért hagytad büntetlenül bûneiket, mintha valakitõl tartottál volna. Hisz ki mondhatná neked: „Mit tettél?” Vagy ki szegülhetne ellene ítéletednek? Ki illethet váddal a népek megsemmisítéséért, amelyeket magad alkottál? Vagy ki léphet föl ellened az istentelen emberek ügyét pártolva?
<br/>&nbsp;&nbsp;&nbsp;&nbsp;
Mert sem Isten nincs rajtad kívül, aki mindeneknek gondját viselné, úgyhogy bizonyítanod kellene, hogy nem ítéltél igazságtalanul, sem király, sem fejedelem nem állhat eléd azok miatt, akiket megbüntettél.
<br/>&nbsp;&nbsp;&nbsp;&nbsp;
De mivel igazságos vagy, mindent igazságosan intézel, és nem tartod hatalmadhoz illõnek, hogy olyat elítélj, aki nem szolgált rá a büntetésre. Hiszen igazságosságodnak hatalmad az alapja: mivel mindennek ura vagy, mindent kímélhetsz. Erõdet csak akkor mutatod meg, ha nem hisznek hatalmadban, és megbünteted a dacot azokban, akik ismerik hatalmadat. Bár hatalom van a kezedben, szelíden ítélsz, és nagy kímélettel vezetsz bennünket; mert a hatalom a rendelkezésedre áll, mihelyt akarod.
<br/>&nbsp;&nbsp;&nbsp;&nbsp;
Ezzel a bánásmóddal arra tanítottad népedet, hogy az igaz legyen emberszeretõ, és azzal a jó reménnyel töltötted el gyermekeidet, hogy a bûn után idõt adsz a bûnbánatra.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Bölcs 11, 24. 27; Sir 36, 1</div>
<br/><b><span class="red">V.</span>
Szeretsz mindent, ami van, és mit sem utálsz abból, amit alkottál, Uram; megbocsátod a bûnbánó ember vétkeit, és irgalmazol neki, <span class="red">*</span> 
Mert te vagy a mi Urunk, Istenünk.</b>
<br/><b><span class="red">F.</span>
Irgalmazz, és tekints le ránk, mutasd meg nekünk irgalmad világosságát! <span class="red">*</span> 
Mert te vagy a mi Urunk, Istenünk.</b>
<!--{END:OCR30SOc_CIT1}-->
<!--{BEGIN:OCR30SOc_CIT2}-->
<p>
<b>Sienai Szent Katalin szûznek „Az isteni gondviselés” címû párbeszédes mûvébõl</b>
<div align="center" class="red">(Cap. 134, ed. latina, Ingolstadii 1583, ff<sup>o</sup> 215v-216)</div>
<p>
<div align="center" class="redit">Milyen jóságos és szeretetreméltó lelkû vagy, Uram, mindenben!</div>
<b>
<p>&nbsp;&nbsp;&nbsp;&nbsp;
Amikor az örök Atya kimondhatatlan jóságával rátekintett erre a lélekre, így kezdett beszélni:
<br/>&nbsp;&nbsp;&nbsp;&nbsp;
„Ó, szeretett leányom, elhatároztam, hogy mindenképpen irgalmas leszek a világhoz, és minden szükségében gondját akarom viselni az embernek. De tudatlanságában az ember, mint a halált, úgy utasítja vissza azt, amit én életként ajándékozok neki, és így éppen saját magával szemben lesz szörnyû kegyetlen; de én mégis állandóan gondot viselek rá. Ezért azt akarom, hogy te tudjad: minden, amit az embernek adok, végtelen gondviselésembõl származik.
<br/>&nbsp;&nbsp;&nbsp;&nbsp;
Ezért van az, hogy amikor gondviselésemmel megteremtettem az embert, magamba tekintettem, és foglya lettem teremtményem szépségének: mert azt határoztam, hogy szeretõ gondviselésemmel a saját képemre és hasonlatosságomra teremtem meg õt, sõt adtam neki emlékezetet is, hogy el ne feledje a jótetteimet. Azt akartam, hogy az ember az örök Atya hatalmából is részesüljön.
<br/>&nbsp;&nbsp;&nbsp;&nbsp;
Ezenfelül adtam még neki értelmet is, hogy Fiam bölcsességében megismerje és megértse az én akaratomat, aki lángoló atyai szeretetemben minden kegyelem forrása és ajándékozója vagyok. Adtam még neki akaratot is, hogy szeretni tudjon, megajándékoztam a Szentlélek kegyelmével, hogy tudja szeretni mindazt, amit az értelmével megismert és belátott.
<br/>&nbsp;&nbsp;&nbsp;&nbsp;
Mindezt pedig azért tettem jóságos gondviselésemmel, hogy az ember képes legyen majd a boldog örök másvilágban végtelen örömmel egyedül csak engem szemlélni, és belõlem élni. Amint már máskor elmondtam neked, bezárult az ég õsszülõtök, Ádám engedetlensége miatt: és ebbõl az engedetlenségbõl áradt szét azután az egész világra minden rossz.
<br/>&nbsp;&nbsp;&nbsp;&nbsp;
Hogy pedig engedetlensége büntetését, a halált elvegyem az embertõl, mindent felülmúló szeretõ gondviselésemmel odaadtam nektek egyszülött Fiamat, hogy õ segítsen nyomorúságtokon. Nagyon engedelmessé tettem õt, hogy az emberi nem megszabaduljon attól a romlástól, amely õsszüleitek engedetlensége kövétkeztében szétáradt a világon. Ezért mintegy a szeretet foglyaként õszinte engedelmességgel sietett a szent kereszten való gyalázatokkal tetézett halála felé, és szent halála közvetítésével felkínálta nektek az életet nem embersége, hanem istensége erejével.”
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 16, 8. 7</div>
<br/><b><span class="red">V.</span>
Óvj engem, Uram, mint szemed fényét, <span class="red">*</span> 
Szárnyad árnyékában védj meg engem!</b>
<br/><b><span class="red">F.</span>
Csodás jóságodat mutasd meg, aki megmented a benned bízót. <span class="red">*</span> 
Szárnyad árnyékában védj meg engem!</b>
<!--{END:OCR30SOc_CIT2}-->
</body>
</html>
