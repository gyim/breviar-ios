<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 33. HÉT</title>
</head>
<body>

<center><b> ÉVKÖZI IDÕ</b>
<p><b>33. HÉT</b></center>
<center><p>OLVASMÁNYOS IMAÓRA</center>

VASÁRNAP
<!--{BEGIN:OCR33NEc_CIT1}-->
<p>
<b>Joel próféta könyvébõl</b>
<div align="right" class="red">2, 21 – 3, 5</div>
<div align="center" class="redit">A végsõ idõk leírása</div>
<b>
<p>&nbsp;&nbsp;&nbsp;&nbsp;
Ezt mondja az Úr: „Ne félj, termõföld, ujjongj, és örülj, mert nagy dolgot vitt végbe az Úr! Mezei állatok, ne féljetek, mert kizöldülnek a puszta legelõi! A fa meghozza gyümölcsét, a fügefa és a szõlõ megadja termését.
<br/>&nbsp;&nbsp;&nbsp;&nbsp;
Sion fiai, ujjongjatok, örüljetek az Úrban, a ti Istenetekben, mert igazságosságban megadja nektek az õszi esõt; esõt küld nektek: tavaszi és õszi esõt, mint hajdanában. A szérûk megtelnek gabonával, a sajtók ontják a bort és az olajat. Karpótollak benneteket az esztendõkért, amikor pusztított a sáska és a jelek, a haszil és a gázám: hatalmas seregem, amelyet ellenetek küldtem. Ehettek és jóllakhattok, s akkor majd magasztaljátok az Úrnak, a ti Isteneteknek nevét, aki csodálatos dolgot tett veletek. Népem soha többé nem vall szégyent.
<br/>&nbsp;&nbsp;&nbsp;&nbsp;
És tudni fogjátok, hogy Izraelben lakom, hogy én vagyok az Úr, a ti Istenetek, és nem más, és népemet soha többé nem éri szégyen.
<br/>&nbsp;&nbsp;&nbsp;&nbsp;
Mindezek után kiárasztom Lelkemet minden testre. Fiaitok és leányaitok jövendölni fognak, véneitek álmokat álmodnak, ifjaitok meg látomásokat látnak. Sõt még a szolgákra és a szolgálókra is kiárasztom Lelkemet azokban a napokban. Égen és földön jeleket mutatok, vért és tüzet, füstoszlopokat. A nap elsötétedik, a hold vérré változik, mielõtt eljön az Úr nagy és rettenetes napja.
<br/>&nbsp;&nbsp;&nbsp;&nbsp;
Aki segítségül hívja az Úr nevét, az megmenekül, mert Sion hegyén és Jeruzsálemben lesz a menedék — amint megmondta az Úr — a menekültek számára, akiket meghív az Úr.”
</b>
<p><span class="redsmall">VÁLASZOS ÉNEK</span>
<div align="right" class="red">Lk 21, 25a. 31; Mk 13, 33</div>
<br/><b><span class="red">V.</span>
Jelek lesznek a napban, a holdban és a csillagokban, a földön pedig kétségbeesett rettegés a népek között. <span class="red">*</span> 
Mihelyt látjátok, hogy ezek mind bekövetkeznek, tudjátok, hogy közel van az Isten országa.</b>
<br/><b><span class="red">F.</span>
Vigyázzatok, legyetek éberek, mert nem tudjátok, mikor jön el az idõ. <span class="red">*</span> 
Mihelyt látjátok, hogy ezek mind bekövetkeznek, tudjátok, hogy közel van az Isten országa.</b>
<!--{END:OCR33NEc_CIT1}-->
<!--{BEGIN:OCR33NEc_CIT2}-->
<p>
<b>Szent Ágoston püspöknek a zsoltárokról szóló fejtegetéseibõl</b>
<div align="center" class="red">(Ps 95, 14. 15: CCL 39, 1351-1353)</div>
<p>
<div align="center" class="redit">Ne álljunk ellene az Úr elsõ eljövetelének,
<br/>hogy ne féljünk majd a másodiktól!</div>
<b>
<p>&nbsp;&nbsp;&nbsp;&nbsp;
Ujjongjon az erdõ minden fája az Úr elõtt, mert eljön, jön, hogy ítélje a földet (Zsolt 95, 12).
<br/>&nbsp;&nbsp;&nbsp;&nbsp;
Az, aki egyszer már eljött, majd ismét eljön. Ezt így ígérte meg az evangéliumban: Majd akkor meg fogjátok látni az Emberfiát, amint eljön az ég felhõin (Mt 26, 64). Mit jelent a majd akkor kifejezés? Nemde az Úr majd akkor jön el, amikor a föld minden népe jajgat? Elõször igehirdetõi által jött el, és betöltötte az egész földkerekséget. Ne álljunk ellene az elsõ eljövetelének, hogy ne féljünk majd a másodiktól!
<br/>&nbsp;&nbsp;&nbsp;&nbsp;
Mit kell tehát tennie egy keresztény embernek? Használnia kell ezt a világot, de nem szabad szolgálnia e világnak. Mit jelent ez? Legyünk olyanok, mint akiknek mindenük megvan, és még sincs semmijük. Az Apostol így tanít: Azt mondom tehát, testvérek: az idõ rövid, azért akinek van felesége, éljen úgy, mintha nem volna, aki sír, mintha nem sírna, aki örül, mintha nem örülne, aki vásárol, mintha meg sem tartaná, s aki felhasználja a világ dolgait, mintha nem élne velük, mert ez a világ elmúlik. Azt szeretném, ha mentek volnátok a gondtól (1 Kor 7, 29-32). Akinek tiszta a lelkiismerete, az nyugodtan várja, hogy mikor jön el az Úr. Mert miféle Krisztus iránti szeretet az, amely retteg az õ eljövetelétõl? Testvérek, nem szégyelljük magunkat? Szeretjük, és mégis attól félünk, hogy eljön? Valóban szeretjük õt? Vagy inkább a bûneinket szeretjük jobban? Jobb, ha magukat a bûneinket gyûlöljük, és õt szeretjük, aki azért jön majd el, hogy megtorolja a bûnöket. El fog jönni, akár akarjuk, akár nem; abból, hogy mindeddig még nem jött el, nem kövétkezik, hogy nem is fog eljönni. Eljön, amikor nem is sejted, és ha felkészülve talál, semmi károd nem lesz abból, hogy nem tudod eljövetele idejét.
<br/>&nbsp;&nbsp;&nbsp;&nbsp;
Ujjongjon az erdõ minden fája. Elõször eljön, és azután megítéli a földet: örvendezve találja azokat, akik hittek az õ elsõ eljövetelében, mert eljön.
<br/>&nbsp;&nbsp;&nbsp;&nbsp;
Igazságosan ítéli meg a földkerekséget, és a népeket az õ igazsága szerint (Zsolt 95, 13). Mit értsünk az alatt, hogy igazságosan és az õ igazsága szerint? Az ítéletkor maga köré gyûjti választottait, a többieket pedig elkülöníti tõlük: azokat ugyanis majd a jobbjára állítja, ezeket pedig a baljára. Nemde nagyon is igazságos és nagyon is az õ igazsága szerint van az, hogy ne is reméljenek irgalmat bírájuktól azok, akik nem akartak irgalmasságot gyakorolni, amíg el nem jön a bírájuk? Mindazokat pedig, akik örömmel gyakorolták az irgalmasságot, õ maga is irgalmasan fogja megítélni, így szól majd a jobbján állóknak: Gyertek, Atyám áldottai, vegyétek birtokba a világ kezdetétõl nektek készített országot! És érdemül számítja be nekik irgalmas cselekedeteiket: Mert éhes voltam, és adtatok ennem, szomjas voltam, és adtatok innom, és így tovább (Mt 25, 34-46).
<br/>&nbsp;&nbsp;&nbsp;&nbsp;
Mit fog viszont beszámítani a balján állóknak? Hiszen õk maguk sem akartak irgalmasságot gyakorolni! Hová fognak kerülni? Távozzatok az örök tûzre! (Mt 25, 41). E szörnyû ítélet hallatára jajveszékelni fognak. De mit tanít egy másik zsoltár? Örök emlékezete marad az igaznak, vészt hozó hírtõl nem kell félnie (Zsolt 111, 6-7). Hogyan szól ez a vészt hozó hír? Távozzatok az örök tûzre, amely a sátánnak és angyalainak készült (Mt 25, 41). Aki örül a kedvezõ ítéletnek, az nem fog félni a szörnyû ítélettõl. Ez az az igazságos és ígérete szerinti ítélet.
<br/>&nbsp;&nbsp;&nbsp;&nbsp;
Vajon úgy gondolod, hogy mivel te igazságtalan vagy, majd az igazságszolgáltató nem lesz igazságos? Vagy mivel te hazug vagy, majd az igazság nem lesz igazmondó? Viszont ha te irgalomban akarsz részesülni, akkor légy te is irgalmas másokhoz, még mielõtt õ eljönne: bocsásd meg, amit ellened vétettek, adj abból, amiben bõvelkedsz. Hiszen kiébõl adsz, ha nem az övébõl? Ha a magadéból adnál, az ajándékozás lenne, ámde ha az övébõl adsz, az nem más, mint visszatérítés. Mid van ugyanis, amit nem kaptál? (1 Kor 4, 7). Íme, ezek az Istennek legkedvesebb áldozati adományok: irgalmasság, alázatosság, bûnbánat, békesség és szeretet. Mindezeket felajánljuk, és így bizakodva várjuk majd a bíró eljövetelét, aki igazságosan ítéli meg a földkerekséget, és a népeket az õ igazsága szerint (Zsolt 95, 13).
</b>
<p><span class="redsmall">VÁLASZOS ÉNEK</span>
<div align="right" class="red">Mt 16, 27; Zsolt 95, 13</div>
<br/><b><span class="red">V.</span>
Az Emberfia eljön Atyja dicsõségében, angyalai kíséretében, <span class="red">*</span> 
És megfizet mindenkinek a tettei szerint.</b>
<br/><b><span class="red">F.</span>
Igazságosan ítéli meg a földkerekséget, és a népeket az õ igazsága szerint. <span class="red">*</span> 
És megfizet mindenkinek a tettei szerint.</b>
<!--{END:OCR33NEc_CIT2}-->

HÉTFÕ
<!--{BEGIN:OCR33POc_CIT1}-->
<p>
<b>Joel próféta könyvébõl</b>
<div align="right" class="red">4, 1-3. 9-21</div>
<div align="center" class="redit">Utolsó ítélet és örök boldogság</div>
<b>
<p>&nbsp;&nbsp;&nbsp;&nbsp;Ezt mondja az Úr: „Bizony, azokban a napokban, abban az idõben, amikor helyreállítom Júdát és Jeruzsálemet, összegyûjtöm majd a népeket, leviszem õket a Jozafát völgyébe, és ítéletet tartok ott fölöttük népem és örökségem, Izrael miatt, amiért szétszórták a népek közé, s megosztották országomat. Sorsot vetettek népem fölött; céda nõért gyermeket adnak cserébe, lányt adnak borért, hogy ihassanak.
<br/>&nbsp;&nbsp;&nbsp;&nbsp;
Hirdessétek ki a népek között: Készüljetek fel a harcra! Jöjjenek, és álljanak csatasorba mind a harcosok! Öntsetek kardot az ekevasból, lándzsát a sarlóból! Mondja az erõtlen is: »Hõs vagyok!« Siessetek, gyertek, minden népek, körös-körül, és gyûljetek ott egybe! Vezesd elõ, Uram, a hõseidet!
<br/>&nbsp;&nbsp;&nbsp;&nbsp;
Keljenek fel, vonuljanak fel a népek Jozafát völgyébe, mert ott ülök ítéletet körös-körül minden nép felett. Lendítsétek meg a sarlót, mert megért a vetés; gyertek, tapossátok, mert megtelt a sajtó, és túlárad a prés: oly nagy a gonoszságuk! Egyre több a nép a Döntés völgyében, mert közel van az Úr napja a Döntés völgyében.
<br/>&nbsp;&nbsp;&nbsp;&nbsp;
Elsötétedik a nap és a hold, a csillagok elvesztik fényüket. Az Úr szózata zeng a Sionon, Jeruzsálemben hallatja szavát, ég és föld megremeg belé. De népének mentsvára az Úr, Izrael fiai számára menedék. Akkor majd megtudjátok, hogy én vagyok az Úr, a ti Istenetek, aki a Sionon, szent hegyemen lakom. Szent hely lesz akkor Jeruzsálem, nem léphetnek be többé oda idegenek.
<br/>&nbsp;&nbsp;&nbsp;&nbsp;
Azon a napon új bor fakad a hegyekbõl, tej folyik a halmokból, Júda minden folyójának víz árasztja el a medrét. Forrás fakad az Úr házából, és megöntözi az Akácok völgyét. Egyiptom meg pusztasággá lesz, Edom kietlen sivataggá, mert nyomorgatta Júda fiait, ártatlan vért ontott országukban. Júdának meg mindig lesz lakója, Jeruzsálemnek örökkön-örökké. Megbosszulom vérüket, nem kegyelmezek, és az Úr Sionon fog lakni.”
Megmutatta nekem az angyal az élet vizének a folyóját, amely kristálytisztán fakadt az Isten és a Bárány trónjából.</b>
<p><span class="redsmall">VÁLASZOS ÉNEK</span>
<div align="right" class="red">Jo 4, 18; Jel 22, 17. 1</div>
<br/><b><span class="red">V.</span>
Új bor fakad a hegyekbõl, Júda minden folyójának víz árasztja el a medret, és forrás fakad az Úr házából. <span class="red">*</span> 
Aki szomjazik, jöjjön; aki kívánja az élet vizét, ingyen igyék.</b>
<br/><b><span class="red">F.</span>
Megmutatta nekem az angyal az élet vizének a folyóját, amely kristálytisztán fakadt az Isten és a Bárány trónjából. <span class="red">*</span> 
Aki szomjazik, jöjjön; aki kívánja az élet vizét, ingyen igyék.</b>
<!--{END:OCR33POc_CIT1}-->
<!--{BEGIN:OCR33POc_CIT2}-->
<p>
<b>Szent Fulgentius ruspei püspöknek „A bûnbocsánat” címû értekezésébõl</b>
<div align="center" class="red">(Liber 2, 11, 2 – 12, 1. 3-4: CCL 91 A, 693-695)</div>
<p>
<div align="center" class="redit">A gyõztesen nem vesz erõt a második halál</div>
<b>
<p>&nbsp;&nbsp;&nbsp;&nbsp;
Hirtelen, egy szempillantás alatt, a végsõ harsonaszóra, amikor megszólal a harsona, a halottak feltámadnak a romolhatatlanságra, mi pedig elváltozunk (1 Kor 15, 52). Amikor azt mondja Pál apostol: „mi”, akkor arra gondol, hogy vele együtt részesülnek e jövendõ elváltozás ajándékában mindazok, akik abban az idõben vele és társaival együtt az Egyházhoz és a szent életre törekvõk közösségéhez tartoznak. Magának az átalakulásnak a módját pedig így fejezi ki: Ennek a romlandó testnek fel kell öltenie a romolhatatlanságot, ennek a halandónak a halhatatlanságot (1 Kor 15, 53). Hogy pedig ezek számára valóra váljék majd igazságos jutalomként a végsõ átalakulás, ezt meg kell elõznie most az önként vállalt lelki átalakulásnak.
<br/>&nbsp;&nbsp;&nbsp;&nbsp;
Mert azoknak van megígérve a jövendõ átalakulás jutalma, akik a jelen életben a rosszból a jóra változtak át.
<br/>&nbsp;&nbsp;&nbsp;&nbsp;
A kegyelem hatására ugyanis ez történik: elõször is a megigazulás által, amikor lelkileg feltámadnak, az átalakulás itt megkezdõdik bennük Isten ajándékából, aztán majd a testi feltámadáskor, amikor a megigazultak átalakulása tökéletessé válik, az átalakulás, mint tökéletes dicsõség, örökre megmarad, és többé nem változik. Azért változtatja meg õket elõbb a megigazulás, és azután a megdicsõülés kegyelme, hogy maga a megdicsõülés már változhatatlanul és örökre megmaradjon.
<br/>&nbsp;&nbsp;&nbsp;&nbsp;
Itt a földön az elsõ feltámadás által alakulnak át, amikor megvilágosodnak és megtérnek, vagyis amikor átmennek a halálból az életbe, a bûnbõl az igazlelkûségbe, a hitetlenségbõl a hitbe, a gonosz tettekbõl a szent életbe. Ezért a második halálnak már nincs hatalma rajtuk. Róluk mondja a Jelenések könyve: Boldog, akinek része van az elsõ feltámadásban a második halálnak ezeken nincs hatalma (Jel 20, 6). Ugyanebben a könyvben olvashatjuk: A gyõztesen nem vesz erõt a második halál (Jel 2, 11). Amint a szívbeli megtérés jelenti az elsõ feltámadást, úgy az örök gyötrelem a második halált.
<br/>&nbsp;&nbsp;&nbsp;&nbsp;
Siessen tehát az elsõ feltámadásban még itt részesedni mindaz, aki nem akar elkárhozni a második halál örök büntetésében. Azok ugyanis, akiket a jelen életben az istenfélelem átalakított, átmennek a gonosz életbõl az igazi életbe, eljutnak a halálból az életre, végül pedig a dicstelenségbõl is átkerülnek a dicsõségbe.
</b>
<p><span class="redsmall">VÁLASZOS ÉNEK</span>
<div align="right" class="red">Kol 3, 3-4; Rim 6, 11</div>
<br/><b><span class="red">V.</span>
Meghaltatok, és életetek Krisztussal el van rejtve az Istenben. <span class="red">*</span> 
Amikor majd Krisztus, a ti életetek megjelenik, vele együtt ti is megjelentek dicsõségesen.</b>
<br/><b><span class="red">F.</span>
Ezért tekintsétek magatokat úgy, hogy meghaltatok a bûnnek, de éltek az Istennek, Jézus Krisztusban. <span class="red">*</span> 
Amikor majd Krisztus, a ti életetek megjelenik, vele együtt ti is megjelentek dicsõségesen.</b>
<!--{END:OCR33POc_CIT2}-->

KEDD
<!--{BEGIN:OCR33UTc_CIT1}-->
<p>
<b>Zakariás próféta könyvébõl</b>
<div align="right" class="red">9, 1 – 10, 2</div>
<div align="center" class="redit">Ígéret Sion megszabadulására</div>
<b>
<p>&nbsp;&nbsp;&nbsp;&nbsp;
Jövendölés. Az Úr áthaladt Hadrak földjén, Damaszkuszon és lakóhelyén; mert Arám városai az Úr tulajdonai éppen úgy, mint Izrael törzsei. Hamat is az övé, amely szomszédos vele, Tirusz és Szidon is, bár nagyon bölcsnek tartja magát. Erõdöt épített magának Tirusz, annyi ezüstöt halmozott fel, mint a por, annyi aranyat, mint utcán a sár. De lám, tulajdonába veszi az Úr, seregét a tengerbe ûzi, õt magát meg lángba borítja.
<br/>&nbsp;&nbsp;&nbsp;&nbsp;
Ennek láttán megrémül Askalon, nagy fájdalom lepi meg Gázát, s Ekront is, mert meghiúsul a reménye. Gázából eltûnik a király, Askalon lakatlanná válik, és Asdódban fattyú fog lakni. A filiszteusok gõgjét eltiprom, kiragadom a vért a szájából, fogai közül a gyalázkodást. Belõle is maradék lesz Istenünk számára, mintha csak Júda egyik családja volna; úgy jár Ekron, mint a jebuziták. Házam mellé rendelem õrnek a csavargók ellen. Hódító többé nem gázol rajtuk, mert lám, most tekintetbe vettem nyomorúságát.
<br/>&nbsp;&nbsp;&nbsp;&nbsp;
Ujjongj, Sion leánya! Zengj éneket, Jeruzsálem leánya! Nézd, közeleg királyod: igaz és gyõzedelmes; alázatos õ, szamáron jõ, szamár hátán, szamárnak csikaján. Szétzúzza Efraimban a harci szekereket, Jeruzsálemben a méneket. Széttöri a harci íjakat, békét hirdet a népeknek, uralkodik tengertõl tengerig, a Folyótól egészen a föld határáig.
<br/>&nbsp;&nbsp;&nbsp;&nbsp;
Ami téged illet: szövetséged véréért kiengedem foglyaidat a gödörbõl, amelyben víz sem volt. Visszatérnek hozzád, Sion leánya, a foglyok, akik várakoznak. Rabságod napjaiért viszonzásul kétszer annyit adok neked vissza. Kifeszítem íjamat, Júdát fölfegyverzem Efraimmal; meglengetem a fiadat, Sion, (a te fiad ellen, Jáván,) s mint a hõsök kardja, olyanná teszlek. Az Úr, az Isten megjelenik fölöttük, s nyilai repülnek, mint a villám. Az Úr megfújja a harsonát, elõrenyomul dél fergetegében.
<br/>&nbsp;&nbsp;&nbsp;&nbsp;
A Seregek Ura megvédelmezi õket: a parittyaköveket a földön tapodják, isszák a vért, mint a bort, és eltelnek vele, mint az oltár szarvai. Az Úr, az õ Istenük megszabadítja õket azon a napon, nyájként legelteti népét, (mint a ragyogó drágakövek a fejéken) a saját földjén. Ó, milyen jó lesz! Ó, milyen szép lesz! Felderülnek az ifjak a búzától, a lányok az édes bortól.
<br/>&nbsp;&nbsp;&nbsp;&nbsp;
Az Úrtól kérjetek esõt a késõi esõ idején! Az Úr küldi a villámot, és adja az esõt; kenyeret ad az embernek, és füvet a juhoknak. A terafim megtévesztõ módon beszél, a jósok hamis látomásokat látnak, hazug álmokat hirdetnek, ostobaságokat jövendölnek. Lám, kóborolnak, mint a nyáj, tévelyegnek, mert nincsen pásztoruk.
</b>
<p><span class="redsmall">VÁLASZOS ÉNEK</span>
<div align="right" class="red">Zak 9, 9; Jn 12, 14</div>
<br/><b><span class="red">V.</span>
Ujjongj, Sion leánya! Zengj éneket, Jeruzsálem leánya! <span class="red">*</span> 
Nézd, közeleg királyod: igaz és gyõzedelmes; alázatos õ, szamáron jõ, szamár hátán, szamárnak csikaján.</b>
<br/><b><span class="red">F.</span>
Jézus talált ott egy szamárcsikót, s felült rá, ahogy az Írás mondja. <span class="red">*</span> 
Nézd, közeleg királyod: igaz és gyõzedelmes; alázatos õ, szamáron jõ, szamár hátán, szamárnak csikaján.</b>
<!--{END:OCR33UTc_CIT1}-->
<!--{BEGIN:OCR33UTc_CIT2}-->
<p>
<b>Szent András krétai püspök szónoklataiból</b>
<div align="center" class="red">(Orat. 9, in ramos palmarum: PG 97, 1002)</div>
<p>
<div align="center" class="redit">Íme, jön a te igaz és üdvözítõ királyod</div>
<b>
<p>&nbsp;&nbsp;&nbsp;&nbsp;
Kiáltsuk mi is Krisztus felé, kiáltsuk: Áldott, aki jön az Úr nevében, Izrael királya (vö. Mt 21, 9; Zsolt 117, 26). Figyeljünk, mint pálmaágakra, a kereszten elhangzott utolsó szavaira. Ne is az olajfaágakkal, hanem az egymásnak nyújtott alamizsnálkodás jó cselekedeteivel dicsõítsük meg õt. Ruháink helyett terítsük lába elé szívünk égõ vágyait, hogy szívünkbe vonulva már egészen bennünk is maradjon, s mi egészen õbenne, õ pedig egészen mibennünk legyen. Zengjük el Sionnak a próféta ujjongó szavait: Bízzál, Sion leánya, és többé már ne félj: Nézd, Királyod vonul be hozzád, szerényen, szamárháton, a teherhordó állat csikaján (Mt 21, 5).
<br/>&nbsp;&nbsp;&nbsp;&nbsp;
Az jön hozzád, aki mindenütt jelen van, mindent betölt, hogy benned is munkálja a megváltás mindenkinek szóló mûvét. Az érkezik most hozzád, aki nem azért jött, hogy az igazakat hívja, hanem a bûnösöket a megtérésre (vö. Mt 9, 13), hogy a vétekben tévelygõket magához visszaédesgesse. Ne félj tehát! Mert körödben van az Isten, hogy meg ne inogj (vö. MTörv 7, 21).
<br/>&nbsp;&nbsp;&nbsp;&nbsp;
Fogadd õt tárt karokkal! Fogadd azt, aki saját tenyerébe rajzolta városod falait! Azt fogadd be, aki saját kezével rakta le alapköveidet, õt fogadd, aki egész embertermészetünket magára vállalta, a bûnt kivéve. Örvendezz, anyavárosunk, Sion, és ne félj: Tartsd meg ünnepeidet! (Náh 2, 1). Dicsõítsd õt irgalmas szeretetéért, aki most falaid között jön hozzánk. De te is, Jeruzsálem leánya, te is ujjongj örömödben, és énekelj, táncolj! Ragyogj fel, ragyogj fel, Jeruzsálem (zengjük mi is Izajással, ezzel a harsogó szent kürttel), mert elérkezett világosságod, és az Úr dicsõsége felragyogott fölötted (Iz 60, 1).
<br/>&nbsp;&nbsp;&nbsp;&nbsp;
De milyen világosság ez? Bizonyára az, amely megvilágosít minden e világra jövõ embert (vö. Jn 1, 9). Világosság, de örök világosság; idõtlenül sugárzó, mégis az idõbe belépõ világosság, emberi testben megjelent, de abban el is rejtett világosság. Világosság, amely körülragyogta a pásztorokat, és a napkeleti bölcseknek megmutatta az utat. Világosság, amely kezdettõl e világon volt, és a világ õáltala lett, de mégsem ismerte fel õt a világ. Világosság, amely a tulajdonába jött, de övéi nem fogadták be.
<br/>&nbsp;&nbsp;&nbsp;&nbsp;
Az Úr dicsõsége... Mire kell itt gondolnunk? Természetesen a keresztre, amelyen Krisztus megdicsõült. Õ, igenis õ az Atya dicsõségének kisugárzása, amint maga is mondotta, amikor közeledni látta szenvedését: Most dicsõül meg az Emberfia, és benne megdicsõül az Isten is, és szüntelen meg fogja õt dicsõíteni (Jn 13, 31-32). Ezen a helyen dicsõségnek nevezi a kereszten történõ felmagasztaltatását. Mert Krisztus keresztje valóban az õ dicsõsége, és ugyanakkor az õ felmagasztaltatása is. Hiszen errõl mondja: És én, ha majd felmagasztaltatom, mindenkit magamhoz vonzok (Jn 12, 32).
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 117, 26. 27. 23</div>
<br/><b><span class="red">V.</span>
Áldott, aki az Úr nevében jön hozzánk, <span class="red">*</span> 
Isten az Úr, õ ragyog felettünk.</b>
<br/><b><span class="red">F.</span>
Mindezt az Úr vitte végbe, a csodát saját szemünkkel látjuk. <span class="red">*</span> 
Isten az Úr, õ ragyog felettünk.</b>
<!--{END:OCR33UTc_CIT2}-->

SZERDA
<!--{BEGIN:OCR33STRc_CIT1}-->
<p>
<b>Zakariás próféta könyvébõl</b>
<div align="right" class="red">10, 3 – 11, 3</div>
<div align="center" class="redit">Izrael megszabadul, és visszatér</div>
<b>
<p>&nbsp;&nbsp;&nbsp;&nbsp;
Ezt mondja az Úr: „A pásztorok ellen fellángolt haragom, a vezérbakot megbüntetem. Bizony, meglátogatja a Seregek Ura a nyáját, Júda házát, s megteszi dicsõségének paripájává az ütközetben. Tõle származik a bástya, tõle a sátorkaró, tõle az íj a csatához, tõle származik minden fõvezér. Olyanok együtt, mint a hõsök, akik az utcák sarát tiporják a harcban. Harcolni fognak, mert velük lesz az Úr, s a lóháton érkezõk szégyent vallanak. Júda házát erõssé teszem, József házát diadalmassá. Megújítom õket, mert megkönyörültem rajtuk, olyanok lesznek, mintha el sem vetettem volna õket (mert én vagyok az Úr, az õ Istenük, és meghallgatom õket).
<br/>&nbsp;&nbsp;&nbsp;&nbsp;
Efraim olyan lesz, mint egy hõs. Szívük örül, mintha bort ittak volna; fiaik is látják majd, és ujjonganak, szívük örül az Úrban.
<br/>&nbsp;&nbsp;&nbsp;&nbsp;
Összegyûjtöm õket sípszóval, mert megváltottam õket: olyanok lesznek, mint régen voltak. Szétszórtam õket a népek közé, de a távolban megemlékeznek rólam; fiakat nevelnek, akik majd visszatérnek.
<br/>&nbsp;&nbsp;&nbsp;&nbsp;
Visszahozom õket Egyiptom földjérõl, összegyûjtöm õket Asszíriából, elvezérlem õket Gileád és a Libanon földjére. De ez még nem lesz elég. Átkelnek Egyiptom tengerén, és õ szétválasztja a tenger hullámait, s a Nílus minden mélysége kiszárad. Asszíriának megtörik a gõgje, és elragadják Egyiptomtól jogarát. Az Úr lesz az erejük, dicsõséget szereznek nevében — mondja az Úr.”
<br/>&nbsp;&nbsp;&nbsp;&nbsp;
Nyisd ki kapuid, Libanon, cédrusaid hadd eméssze meg a tûz! Jajgass, cédrus, mert ledõlt a cédrus: elestek a hatalmasok. Jajgassatok, Básán tölgyei, mert kivágták a járhatatlan erdõt. Pásztorok jajgatása hallik: mert kiszáradtak a dús legelõk. Hallga! Bömbölnek az oroszlánkölykök, mert elpusztult a Jordán dicsõsége!
</b>
<p><span class="redsmall">VÁLASZOS ÉNEK</span>
<div align="right" class="red">Zak 10, 6bd. 7d; Iz 28, 5</div>
<br/><b><span class="red">V.</span>
Megújítom õket, mert megkönyörültem rajtuk, én, az Úr, az õ Istenük. <span class="red">*</span> 
Szívük örül majd az Úrban.</b>
<br/><b><span class="red">F.</span>
Azon a napon a Seregek Ura lesz dicsõséges koronája és ragyogó koszorúja népe maradékának. <span class="red">*</span> 
Szívük örül majd az Úrban.</b>
<!--{END:OCR33STRc_CIT1}-->
<!--{BEGIN:OCR33STRc_CIT2}-->
<p>
<b>Szent Ágoston püspök beszédeibõl</b>
<div align="center" class="red">(Sermo 21, 1-4: CCL 41, 276-278)</div>
<p>
<div align="center" class="redit">Az igaz örvend az Úrban</div>
<b>
<p>&nbsp;&nbsp;&nbsp;&nbsp;
Ezt mondja az Úr:
Az igaz örvend az Úrban, és õbenne bízik, õbenne dicsekszik minden igaz szívû (Zsolt 63, 11). Ezt énekeltük tényleg a szavunkkal és a szívünkkel. Ezeket a szavakat Istenhez intézte a keresztény lelkület és nyelv is: az igaz örvend, nem ennek a világnak, hanem az Úrban örvend. Fényesség virrad az igazra, mondja a Zsoltáros máshol, s az igaz szívûre vigasság (Zsolt 96, 11). Azt kérdezed, honnan van ez az örvendezés? Itt meghallod: Az igaz örvend az Úrban (Zsolt 63, 11). És máshol ezt hallod: Örömed az Úrban keresd, õ majd teljesíti szíved vágyait (Zsolt 36, 4).
<br/>&nbsp;&nbsp;&nbsp;&nbsp;
Mit mondanak nekünk? Mit ajándékoznak? Mit parancsolnak? Mit adnak? Azt, hogy örvendezzünk az Úrban! Ki fog abban örvendezni, amit nem lát? Avagy talán látjuk az Urat? Erre még csak ígéretünk van. Most még a hitben élünk, amíg a testben vándorként élünk, távol járunk az Úrtól (2 Kor 5, 7. 6). Tehát még a hitben, és nem a látásban élünk. Mikor kerül sor erre a látásra? Akkor, amikor majd beteljesedik, amit Szent János mond: Szeretteim, most Isten gyermekei vagyunk, de még nem nyilvánvaló, hogy mik leszünk. Azt tudjuk, hogy ha megjelenik, hozzá leszünk hasonlók, mert látni fogjuk, amint van (1 Jn 3, 2).
<br/>&nbsp;&nbsp;&nbsp;&nbsp;
Tehát akkor lesz majd nagy és tökéletes ez az örvendezés, akkor lesz teljes boldogság, amikor már nem a remény táplál bennünket, hanem a tiszta látás éltet. De már most is, mielõtt ez a látás elérkeznék hozzánk, vagy még mielõtt mi magunk eljutnánk erre a látásra, már most is örvendezzünk az Úrban! Nem kis örvendezést kelt az a remény, amelyet végül is a látás vált fel.
<br/>&nbsp;&nbsp;&nbsp;&nbsp;
Most tehát a reményben gyakoroljuk a szeretetet. Ezért az igaz örvend az Úrban. Majd így folytatja, mivel még nem látja: és õbenne bízik (Zsolt 63, 11).
<br/>&nbsp;&nbsp;&nbsp;&nbsp;
Lélekben azt az örömet már talán meg is kezdtük, mert egyrészt, akit szeretünk, ahhoz már közeledünk, másrészt pedig, amit majd ott boldogan fogunk enni és inni, azt már egy kissé most is ízlelgetjük és kóstolgatjuk.
<br/>&nbsp;&nbsp;&nbsp;&nbsp;
Ezért tehát örvendezzünk az Úrban, ha az Úr távol is van tõlünk? De nincs is távol! A te cselekedeteid miatt van az, hogy távol van tõled az Úr. Szeresd õt, és majd közeledik hozzád, szeresd õt, és majd benned lakozik. Az Úr közel van, ne aggódjatok semmi miatt! (Fil 4, 6). Akarod tudni, hogy mennyire veled együtt van, ha szeretsz? Íme: Az Isten a Szeretet (1 Jn 4, 8).
<br/>&nbsp;&nbsp;&nbsp;&nbsp;
Azt fogod majd nekem mondani: „Tudod-e, mi a szeretet?” A szeretet az a valóság, amivel szeretünk. Mit szeretünk? A kimondhatatlan jót, az ajándékozó jót, minden jónak jóságos Teremtõjét szeretjük. Õ ad neked minden örömet, mert tõle kaptad mindazt, aminek te örülsz. Nem a bûnrõl beszélek most, mert egyedül a bûnöd az, ami nem tõle származik. A bûnödet kivéve mindent, amid csak van, õ adott neked.
</b>
<p><span class="redsmall">VÁLASZOS ÉNEK</span>
<!-- <div align="right" class="red">_</div> -->
<br/><b><span class="red">V.</span>
Mielõtt látnád, amit nem láthatsz, hidd, amit még nem látsz. <span class="red">*</span> 
Járj a hit útján, hogy eljuss a színelátásra.</b>
<br/><b><span class="red">F.</span>
A színelátás nem boldogítja a mennyben azt, akit a hit nem vigasztalt földi életében. <span class="red">*</span> 
Járj a hit útján, hogy eljuss a színelátásra.</b>
<!--{END:OCR33STRc_CIT2}-->

CSÜTÖRTÖK
<!--{BEGIN:OCR33STVc_CIT1}-->
<p>
<b>Zakariás próféta könyvébõl</b>
<div align="right" class="red">11, 4 – 12, 8</div>
<div align="center" class="redit">Példabeszéd a pásztorokról</div>
<b>
<p>&nbsp;&nbsp;&nbsp;&nbsp;
Így szólt hozzám az Úr: „Legeltesd ezeket a leölésre szánt juhokat! Azok, akik megvásárolták, büntetlenül öldösik õket. Akik meg eladták, azok így szólnak: »Áldott az Isten! Lám, meggazdagodtam!« És pásztoraik is kíméletlenül bánnak velük. Én sem fogom többé kímélni az ország lakóit! — mondja az Úr. Inkább kiszolgáltatok minden embert a szomszédjának és a királynak. Feldúlják az országot, és nem szabadítom ki õket a kezükbõl.”
<br/>&nbsp;&nbsp;&nbsp;&nbsp;
Hozzá is láttam, hogy legeltessem a leölésre szánt nyájat a kereskedõiknek. Két botot vittem magammal. Az egyiket elneveztem „Kegyelem”-nek, a másikat meg „Egység”-nek. Elkezdtem tehát legeltetni a juhokat. Egy hónap alatt három pásztort ûztem el. (Végül azonban a juhok miatt is) keserûség fogta el a lelkem, és õk is megvetettek. Ekkor azt mondtam: „Nem legeltetlek tovább benneteket! Aki meg akar halni, csak haljon meg, aki el akar pusztulni, csak pusztuljon ki. Akik pedig megmaradnak, egyék meg egymás húsát!”
<br/>&nbsp;&nbsp;&nbsp;&nbsp;
Ezzel megfogtam a „Kegyelem” nevû botomat, és széttörtem, hogy felbontsam a szövetséget, amelyet az Úr kötött minden néppel, így fel is bomlott azon a napon. A kereskedõk, akik figyeltek, megtudták, hogy ez az Úr szava, így szóltam hozzájuk: „Ha jónak látjátok, fizessétek meg a béremet; ha nem, akkor csak maradjon!” Erre kimérték béremet: harminc sékel ezüstöt.
<br/>&nbsp;&nbsp;&nbsp;&nbsp;
Az Úr ekkor azt mondta nekem: „Dobd be a kincstárba azt a szép bért, amennyit érek nekik!” Fogtam hát a harminc sékel ezüstöt, és bedobtam az Úr házának kincstárába. Azután eltörtem a másik botomat is, amelynek „Egység” volt a neve, hogy megszüntessem a testvéri egységet Júda és Izrael között.
<br/>&nbsp;&nbsp;&nbsp;&nbsp;
Az Úr ismét szólt hozzám: „Végy magadhoz olyan felszerelést, mint az esztelen pásztoré. Mert nézd, az országban esztelen pásztort támasztok: nem keresi, ami elveszett, nem kutat a tévelygõ után, nem gyógyítja a sebesültet, nem támogatja a kimerültét, hanem megeszi a kövér állatok húsát, és letépdesi a körmüket.
<br/>&nbsp;&nbsp;&nbsp;&nbsp;
Jaj a gonosz pásztornak, aki magára hagyja a nyájat! Érje utol a kard a kezét meg a jobb szemét! Száradjon el a karja egészen, vakuljon meg a szeme teljesen!”
<br/>&nbsp;&nbsp;&nbsp;&nbsp;
Jövendölés. Az Úr szava Izraelrõl. Ezt mondja az Úr, aki kifeszítette az egeket, megvetette a föld alapjait, és aki lelket alkotott az emberbe.
<br/>&nbsp;&nbsp;&nbsp;&nbsp;
„Lám, Jeruzsálemet mámorító serleggé teszem minden környezõ nemzet számára (még Júda számára is, amikor ostromolják Jeruzsálemet).
<br/>&nbsp;&nbsp;&nbsp;&nbsp;
Azon a napon Jeruzsálemet kõvé teszem, amelyet föl kell emelni a többi népnek. Aki föl akarja emelni, az mind megszakad. (És a föld minden népe egybegyûlik ellene.) Azon a napon — mondja az Úr — rémülettel sújtok minden lovat, és tébollyal minden lovast. (Júda házára nyitott szemmel tekintek.) Vaksággal sújtom a népek minden lovát. Amikor így szólnak majd szívükben Júda törzsei: »Jeruzsálem lakóinak Istenükben, a Seregek Urában van az erejük.«
<br/>&nbsp;&nbsp;&nbsp;&nbsp;
Azon a napon olyanná teszem Júda törzseit, mint a forró serpenyõ a fadarabok tetején, és mint az égõ csóva a szalmában: jobb felé is, bal felé is minden népet körös-körül. De Jeruzsálem megmarad a maga helyén.
<br/>&nbsp;&nbsp;&nbsp;&nbsp;
Az Úr elõször Júda sátrait menti meg, hogy Dávid házának dicsõsége és Jeruzsálem lakóinak dicsõsége ne múlja felül Júdáét.
<br/>&nbsp;&nbsp;&nbsp;&nbsp;
Azon a napon az Úr védelmébe veszi Jeruzsálem lakóit, azon a napon még a botladozó is olyan lesz közöttük, mint Dávid, és Dávid háza, mint az Isten (mint az Úr angyala) fog állni az élükön.”
</b>
<p><span class="redsmall">VÁLASZOS ÉNEK</span>
<div align="right" class="red">Zak 11, 12. 13; Mt 26, 15</div>
<br/><b><span class="red">V.</span>
Kimérték béremet: harminc sékel ezüstöt, <span class="red">*</span>Amennyit érek nekik.</b>
<br/><b><span class="red">F.</span>
Júdás megkérdezte: Mit adtok nekem, ha kezetekre adom? Azok harminc ezüstöt fizettek neki. <span class="red">*</span> 
Amennyit érek nekik.</b>
<!--{END:OCR33STVc_CIT1}-->
<!--{BEGIN:OCR33STVc_CIT2}-->
<p>
<b>Nyssai Szent Gergely püspöknek az Énekek énekéhez írt magyarázatából</b>
<div align="center" class="red">(Cap. 2: PG 44, 802)</div>
<p>
<div align="center" class="redit">Ima a jó Pásztorhoz</div>
<b>
<p>&nbsp;&nbsp;&nbsp;&nbsp;
Hol legeltetsz, jó Pásztorom, aki válladon hordozod az egész nyájat? (Hiszen egyetlen juh az egész emberiség, amelyet felemeltél, és most a válladon viszel.) Mutasd meg nekem a pihenõhelyet, vezess el a zöldellõ rétre, a dús legelõkre, szólíts nevemen, hogy meghalljam hangodat én, a te báránykád. S ha valóban meghallom hangodat, akkor add meg nekem az örök életet: Te, akit szeret a lelkem, mondd, hol legeltetsz? (Én 1, 7).
<br/>&nbsp;&nbsp;&nbsp;&nbsp;
Így emlegetlek ugyanis téged, hiszen a te neved felülmúl minden más nevet, minden értelmet, és minden értelmes teremtmény számára kimondhatatlan és felfoghatatlan. A te neved feltárja jóságodat, én pedig neved hangoztatásával fejezem ki lelkem irántad való ragaszkodását. Miért is ne szeretnélek én téged, aki engem — ha megannyira fekete voltam is — olyan nagyon szerettél, hogy életedet adtad bárányaidért, akiket te legeltetsz? Életedet cserébe adtad, hogy engem üdvözíts; ennél nagyobb szeretetet kigondolni sem lehet.
<br/>&nbsp;&nbsp;&nbsp;&nbsp;
Mutasd meg hát nekem, mondja a lélek, hol legeltetsz (Én 1, 7): szeretném megtalálni azt az életet adó legelõt, hadd töltekezzem a mennyei táplálékkal. Mert aki abból nem eszik, az nem juthat be az örök életbe. Odafutok a forráshoz, iszom abból az isteni italból, amelyet te mint forrás árasztasz ki a szomjazóknak; hiszen vizet fakasztottál oldaladból, amikor a lándzsa megnyitotta szívedet. Aki e vizet megízleli, annak számára ez az örök életre szökellõ vízforrás lesz (Jn 4, 14).
<br/>&nbsp;&nbsp;&nbsp;&nbsp;
Ha te ilyen helyeken legeltetsz engem, és ha déltájban nyugvóhelyre vezetsz, akkor békességben szendergünk mindannyian, és az árnyéktalan verõfényben pihenünk. Árnyékmentes ugyanis a délidõ, teljes fényét ontja a delelõ nap. Te ekkor pihenteted le azokat, akiket legeltettél, és ekkor adsz magad mellett helyet gyermekeidnek a pihenõhelyen. Senki sem méltó erre a délidei nyugvásra, csak az, aki már a világosságnak és a nappalnak gyermeke lett. Azt pihenteti le délidõben az igazságosság Napja, aki úgy, amint kell, elszakadt az esti és a hajnali árnyéktól, azaz mindattól, ahol kezdõdik, illetve ahol végzõdik a bûn.
<br/>&nbsp;&nbsp;&nbsp;&nbsp;
Taníts meg tehát engem, kéri a lélek, hogyan jutok el ehhez a pihenéshez és ehhez az életet adó legelõhöz, milyen út vezet ehhez a délidei nyugváshoz. Nehogy esetleg a te nyájadtól idegen nyájhoz tereljenek engem azért, mert nem ismerem az igazságot, és akkor így nem élvezhetem többé kezed jóságos vezetését.
<br/>&nbsp;&nbsp;&nbsp;&nbsp;
Így beszélt a lélek arról a gyönyörûségrõl, amelyben Isten jóvoltából részesült. Szeretné megtudni azt is, hogy miként szerezheti meg és miként biztosíthatja a maga számára ezt a boldogságot mindörökre.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 26, 13. 4; Fil 1, 21</div>
<br/><b><span class="red">V.</span>
Hiszem, hogy meglátom az Úr javait az élõk országában. <span class="red">*</span> 
Csak egyet kérek az Úrtól, egy a vágyam: hogy az Úr házában lakjam életem minden napján.</b>
<br/><b><span class="red">F.</span>
Számomra az élet Krisztus, a halál pedig nyereség. <span class="red">*</span> 
Csak egyet kérek az Úrtól, egy a vágyam: hogy az Úr házában lakjam életem minden napján.</b>
<!--{END:OCR33STVc_CIT2}-->

PÉNTEK
<!--{BEGIN:OCR33PIc_CIT1}-->
<p>
<b>Zakariás próféta könyvébõl</b>
<div align="right" class="red">12, 9-12a; 13, 1-9</div>
<div align="center" class="redit">Jeruzsálem megszabadulása</div>
<b>
<p>&nbsp;&nbsp;&nbsp;&nbsp;
Ezt mondja az Úr: „Azon a napon hozzálátok, és mind kiirtom azokat a népeket, amelyek Jeruzsálem ellen kivonulnak. Dávid házára pedig és Jeruzsálem lakóira kiárasztom a jóindulat és az imádság lelkét. Arra emelik majd tekintetüket, akit átszúrtak; gyászolják, mint az egyszülött fiút szokás, megsiratják, mint az elsõszülöttet. Azon a napon olyan nagy gyász lesz Jeruzsálemben, mint Hadad-Rimmon gyásza Megiddó mezején. Gyászolni fog az ország, gyászolni fog minden törzs.
<br/>&nbsp;&nbsp;&nbsp;&nbsp;
Azon a napon forrás fakad Dávid háza és Jeruzsálem lakói számára, hogy megtisztuljanak a bûntõl és a tisztátalanságtól. Azon a napon — mondja a Seregek Ura — kiirtom a bálványok nevét az országból, úgyhogy nem is említik õket többé. Kiirtom az országból a prófétákat és a tisztátalanság lelkét is. Ha valaki jövendölni akar, a szülei, az apja és az anyja azt mondja majd neki: »Nem maradhatsz életben, mert hazugságot beszéltél az Úr nevében.« Ezért, amikor jövendöl, a szülei, az apja és az anyja átszúrják.
<br/>&nbsp;&nbsp;&nbsp;&nbsp;
Azon a napon minden próféta szégyelli majd a látomását. Nem öltenek zsákruhát, hogy hazudjanak, hanem azt mondja mindegyikük: »Nem vagyok próféta! Földmûves vagyok, földem van gyermekkorom óta.« Ha akkor valaki megkérdezi tõle: »Mik ezek a sebek a testeden?« Azt feleli: »Ezeket barátaim házában szereztem.«
<br/>&nbsp;&nbsp;&nbsp;&nbsp;
Kelj fel, kard, pásztorom és társam ellen — mondja a Seregek Ura. Lesújtok a pásztorra, és szétszélednek a juhok: kezem a gyöngék ellen fordul. Ezen az egész földön — mondja az Úr — két rész elpusztul és elvész, a harmadik rész megmarad. Ezt a harmadik részt tûzbe vetem, és kiégetem, mint az ezüstöt is kiégetik; megtisztítom õket, amint az aranyat is megtisztítják. S majd segítségül hívja nevemet, én pedig meghallgatom, és azt mondom: »Ez az én népem!« Õ meg azt mondja: »Az Úr az én Istenem.«”
</b>
<p><span class="redsmall">VÁLASZOS ÉNEK</span>
<div align="right" class="red">Mt 26, 31; Zak 13, 7</div>
<br/><b><span class="red">V.</span>
Ma éjszaka mindnyájan megbotránkoztok bennem, írva van: <span class="red">*</span> 
Megverem a pásztort, és szétszélednek a nyájból a juhok.</b>
<br/><b><span class="red">F.</span>
Kelj fel, kard, pásztorom és társam ellen, mondja az Úr. <span class="red">*</span> 
Megverem a pásztort, és szétszélednek a nyájból a juhok.</b>
<!--{END:OCR33PIc_CIT1}-->
<!--{BEGIN:OCR33PIc_CIT2}-->
<p>
<b>Eudes Szent János áldozópapnak
<br/>„Jézus országa” címû értekezésébõl</b>
<div align="center" class="red">(Pars 3, 4: Opera omnia 1, 310-312)</div>
<p>
<div align="center" class="redit">Krisztus misztériuma bennünk és az Egyházban</div>
<b>
<p>&nbsp;&nbsp;&nbsp;&nbsp;
Követnünk és beteljesítenünk kell magunkban Krisztus életét és misztériumait, s gyakran kell kérnünk tõle, hogy mindezt bennünk is meg az egész Egyházban is õ vigye tökéletességre, és õ teljesítse be.
<br/>&nbsp;&nbsp;&nbsp;&nbsp;
Jézus misztériumai ugyanis nincsenek még teljesen befejezve és beteljesülve. Bár magában Jézus személyében már befejezettek és beteljesültek, de még nem ilyenek mibennünk, akik az õ tagjai vagyunk, sem az Egyházban, amely az õ titokzatos teste. Isten Fiának ugyanis az a szándéka, hogy misztériumait közli velünk, és bizonyos módon kiterjeszti, folytatólagossá teszi bennünk is és az egész Egyházban is részint kegyelmeivel, amelyeket nekünk akar juttatni, részint pedig azokkal az eredményekkel, amelyeket e misztériumok által akar bennünk elérni. Ilyen értelemben akarja azokat beteljesíteni bennünk.
<br/>&nbsp;&nbsp;&nbsp;&nbsp;
Ezért mondja Szent Pál, hogy Krisztus teljessé válik Egyházában, és mi is mindnyájan hozzájárulunk ennek felépítéséhez, s eljutunk arra a felnõtt korra, amelynek a mértéke Krisztus teljessége (vö. Ef 4, 13), tudniillik arra a titokzatos korra, amely az õ titokzatos testében van, amely azonban csak az ítélet napján éri majd el a maga tökéletességét. Egy másik helyen ugyanez az apostol azt mondja, hogy õ testében kiegészíti azt, ami még hiányzik Krisztus szenvedésébõl (vö. Kol 1, 24).
<br/>&nbsp;&nbsp;&nbsp;&nbsp;
Úgy hagyta meg az Isten Fia, hogy ilyen értelemben vigyük tökéletességre és teljességre magunkban az õ egész életét és misztériumait. Meg akarja valósítani bennünk megtestesülésének, születésének, visszavonultságban töltött életének misztériumát, bennünk is jelen akar lenni, és a mi lelkünkben is újjászületik a keresztségnek és az Eukarisztia mennyei kenyerének szentsége által, és így éri el, hogy mi is olyan lelki és bensõséges életet éljünk, amely Krisztussal van elrejtve Istenben (Kol 3, 3).
<br/>&nbsp;&nbsp;&nbsp;&nbsp;
Szenvedésének, halálának és feltámadásának misztériuma azt igyekszik bennünk elérni és megvalósítani, hogy õvele és õbenne szenvedjünk, haljunk meg, és támadjunk fel. Végül mibennünk akarja az õ dicsõséges és halhatatlan életét is beteljesíteni, amikor arról biztosít, hogy õvele és õbenne dicsõséges és örök életet élünk majd a mennyben. Azt szándékozik elérni, hogy egész élete és többi misztériuma bennünk is meg Egyházában is tökéletességre jusson, és beteljesüljön, így azt akarja, hogy egyrészt ezeket velünk közölje, és részesítsen minket bennük, másrészt pedig, hogy ezek bennünk folytatódjanak, és õket mi is továbbadjuk.
<br/>&nbsp;&nbsp;&nbsp;&nbsp;
Így tehát Krisztus misztériumai nem fejezõdnek be teljesen egészen addig az idõig, amelyet õ szabott meg misztériumainak bennünk és Egyházában való beteljesítésére, tudniillik a világ végezetéig.
</b>
<p><span class="redsmall">VÁLASZOS ÉNEK</span>
<div align="right" class="red">Kol 1, 24. 29</div>
<br/><b><span class="red">V.</span>
Örömmel szenvedek értetek, <span class="red">*</span> 
És testemben kiegészítem, ami Krisztus szenvedésébõl hiányzik, testének, az Egyháznak a javára.</b>
<br/><b><span class="red">F.</span>
Ezért fáradok és küzdõk Krisztus erejével, amely hatékonyan mûködik bennem. <span class="red">*</span> 
És testemben kiegészítem, ami Krisztus szenvedésébõl hiányzik, testének, az Egyháznak a javára.</b>
<!--{END:OCR33PIc_CIT2}-->

SZOMBAT
<!--{BEGIN:OCR33SOc_CIT1}-->
<p>
<b>Zakariás próféta könyvébõl</b>
<div align="right" class="red">14, 1-21</div>
<div align="center" class="redit">Jeruzsálem küzdelme és dicsõsége az utolsó idõkben</div>
<b>
<p>&nbsp;&nbsp;&nbsp;&nbsp;
Ezt mondja az Úr: „Nézd, elérkezik a nap az Úr számára, amikor szétosztják zsákmányodat. Az Úr minden népet harcba gyûjt Jeruzsálem ellen. Elfoglalják a várost, kifosztják a házakat, meggyalázzák az asszonyokat. A város fele fogságba megy. A lakosság másik részét azonban nem ûzik el a városból.
<br/>&nbsp;&nbsp;&nbsp;&nbsp;
Akkor az Úr kivonul, és harcba száll: harcolni fog a népek ellen, amint háború idején szokás harcolni. Lába azon a napon az Olajfák-hegyére hág, amely Jeruzsálemmel szemben áll, keletre, s az Olajfák-hegye középen kelet-nyugati irányban kettéválik, úgyhogy egy igen mély völgy keletkezik. A hegy egyik fele északra, a másik fele dél felé húzódik vissza. A Hinom völgye pedig beomlik Goától a Jasolig. Beomlik úgy, amint már Uzijának, Júda királyának idejében is beomlott a földrengés következtében. Az Úr, a te Istened pedig bevonul, és vele együtt a szentek is mindnyájan.
<br/>&nbsp;&nbsp;&nbsp;&nbsp;
Azon a napon nem lesz többé sem hideg, sem fagy. Csodálatos nap lesz, csak az Úr ismeri. Nem lesz nappal, és nem lesz éjjel; és este is világos lesz. Azon a napon élõ víz fakad Jeruzsálemben. Az egyik fele a keleti tenger felé, a másik fele a nyugati tenger felé folyik: télen és nyáron így lesz.
<br/>&nbsp;&nbsp;&nbsp;&nbsp;
Az Úr lesz a király az egész földön. Azon a napon az Úr lesz az egyetlen, és az õ neve lesz az egyetlen. Az egész ország síkság lesz Gebától egészen Rimmonig, amely a Negeben van. Jeruzsálemet magasra emelik, de minden a maga helyén marad. Benjamin kapujától az Elsõkapu tájékáig, vagyis a Vártorony kapujáig, valamint a Hananél tornyától a királyi sajtóig mindenütt lakni fognak benne. Átok nem sújt többé semmit; biztonságban élnek majd Jeruzsálemben.
<br/>&nbsp;&nbsp;&nbsp;&nbsp;
Ez lesz a csapás, amellyel az Úr minden népet sújt, amiért Jeruzsálem ellen harcolt. Szétmállik a testük még amikor lábon járnak, szétmállik a szemük a gödrében, szétmállik a nyelvük a szájukban. Ugyanez a csapás sújtja a lovakat és az öszvéreket, a tevéket és a szamarakat, és minden állatot, amely a táborukban lesz.
<br/>&nbsp;&nbsp;&nbsp;&nbsp;
Azon a napon nagy rémületet támaszt köztük az Úr: mindenki megragadja a másik kezét, és kezet emelnek egymásra. Júda is küzd majd Jeruzsálemben. Minden körülöttük élõ népnek összehordják a kincsét: aranyat, ezüstöt és tömérdek ruhát.
<br/>&nbsp;&nbsp;&nbsp;&nbsp;
Aki életben marad azokból a népekbõl, amelyek felvonultak Jeruzsálem ellen, évrõl évre feljön, és leborul a Király, a Seregek Ura elõtt, és megünnepli a sátoros ünnepet.
<br/>&nbsp;&nbsp;&nbsp;&nbsp;
S azoknak, akik a föld nemzetségei közül nem jönnek fel Jeruzsálembe, hogy leboruljanak a Király, a Seregek Ura elõtt, nem esik majd esõ. Ha Egyiptom népe nem vonul és nem jön fel, ugyanaz a csapás sújtja õket, amellyel az Úr azokat a nemzeteket fogja sújtani, amelyek nem jönnek fel, hogy megünnepeljék a sátoros ünnepet, így bûnhõdik Egyiptom, és így bûnhõdik minden nép, amely nem jön fel, hogy megünnepelje a sátoros ünnepet.
<br/>&nbsp;&nbsp;&nbsp;&nbsp;
Azon a napon még a lovak csengõjére is ez lesz írva: »Az Úr szent tulajdona.« Az Úr templomában pedig olyanok lesznek az edények, mint a csészék az oltár elõtt. Minden edény, ami csak Jeruzsálemben és Júdában lesz, a Seregek Urának szent tulajdona lesz. Azok, akik áldozatot akarnak bemutatni, eljönnek, vesznek belõlük, és fõznek bennük. Nem lesznek többé kereskedõk a Seregek Urának templomában azon a napon.”
</b>
<p><span class="redsmall">VÁLASZOS ÉNEK</span>
<div align="right" class="red">Zak 13, 1; 14, 8; Jn 19, 34</div>
<br/><b><span class="red">V.</span>
Azon a napon élõ víz fakad Jeruzsálemben, és forrás Dávid háza számára, <span class="red">*</span> 
Hogy megtisztuljanak a bûntõl.</b>
<br/><b><span class="red">F.</span>
Az egyik katona Jézus oldalába döfte a lándzsáját, nyomban vér és víz folyt belõle. <span class="red">*</span> 
Hogy megtisztuljanak a bûntõl.</b>
<!--{END:OCR33SOc_CIT1}-->
<!--{BEGIN:OCR33SOc_CIT2}-->
<p>
<b>Aquinói Szent Tamás áldozópap rövid szentbeszédeibõl</b>
<div align="center" class="red">(Coll. super Credo in Deum: Opuscula theologica 2, Taurini 1954, pp. 216-217)</div>
<p>
<div align="center" class="redit">Vágyaim kielégülést nyernek, amikor megjelenik dicsõséged</div>
<b>
<p>&nbsp;&nbsp;&nbsp;&nbsp;
Találóan szól a Hitvallás utolsóként minden vágyakozásunk céljáról, vagyis az örök életrõl: Hiszem... az örök életet. Ámen.
<br/>&nbsp;&nbsp;&nbsp;&nbsp;
Az örök életben az a legfõbb jó, hogy az ember élõ kapcsolatba kerül Istennel. Mert maga Isten lesz minden küzdelmünk jutalma és célja: Én védõpajzsod vagyok, és a jutalmad igen nagy lesz (Ter 15, 1). Ez az élõ kapcsolat a tökéletes istenlátásban áll: Ma még csak tükörben, homályosan látunk, akkor majd színrõl színre (1 Kor 13, 12).
<br/>&nbsp;&nbsp;&nbsp;&nbsp;
Szintúgy megvan ez az élõ kapcsolat abban a legnagyobb dicsõségben is, amelyrõl a Próféta mondja: Örom és vidámság lesz benne, a hálaadás és a dicséret szózata (Iz 51, 3).
<br/>&nbsp;&nbsp;&nbsp;&nbsp;
Ugyanígy megvan ez az élõ kapcsolat a vágyak tökéletes kielégítésében is, mert amiben minden egyes szent ott részesül, az meghaladja minden vágyát és reményét. Ennek az a magyarázata, hogy senki sem érheti el ebben az életben vágyai beteljesülését, és soha semmiféle teremtmény sem képes kielégíteni az ember vágyát; csak egyedül Isten tudja kielégíteni, sõt végtelenül felül is múlja azt. Ezért az ember semmi másban nem nyugszik meg, csakis Istenben, amint Ágoston is mondja: Magadnak teremtettél bennünket, Urunk, és nyugtalan a szívünk, míg meg nem nyugszik benned,
<br/>&nbsp;&nbsp;&nbsp;&nbsp;
Mivel a szentek a mennyei hazában tökéletesen birtokolják Istent, nyilvánvaló, hogy majd kielégítést nyer a vágyakozásuk, és még a dicsõségük is vég nélküli lesz. Ezért mondja az Úr: Menj be Urad örömébe (Mt 15, 21). Ágoston pedig azt mondja: Nem a teljes öröm hatol be az örvendezõkbe, hanem az örvendezõk mennek majd be teljesen az örömbe. Teljesen kielégített leszek, amikor majd megjelenik a te dicsõséged; másutt pedig azt mondja: Õ tölti be jóságos ajándékaival vágyakozásodat.
<br/>&nbsp;&nbsp;&nbsp;&nbsp;
Mindaz, ami gyönyörködtet, az itt túláradóan van meg. Ha ugyanis gyönyör után vágyódik valaki, itt lesz a teljes és tökéletes gyönyörûség, hiszen a legfõbb jótól, tudniillik Istentõl van az: Mindörökké jobbodon a gyönyörûség (Zsolt 15, 11).
<br/>&nbsp;&nbsp;&nbsp;&nbsp;
Szintén megvan ez az élõ kapcsolat az összes szent boldog társaságában is. Ez a társaság a legboldogabb, mivel az összes szenttel együtt mindegyikük birtokol minden jót. Mindegyik úgy szereti a másikat, mint önmagát, ezért örvendezik mindegyik a társa boldogságának úgy, mint a sajátjának. Ezért van az, hogy annyira növekszik az egyikük öröme és boldogsága, amennyire öröme az mindnyájuknak.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 16, 15; 1 Kor 13, 12</div>
<br/><b><span class="red">V.</span>
Igaz voltomban látom meg arcodat, Uram; <span class="red">*</span> 
És színed látása tölt el, ha felébredek.</b>
<br/><b><span class="red">F.</span>
Most még csak töredékes a tudásom, akkor majd úgy ismerek mindent, ahogy most engem ismernek. <span class="red">*</span> 
És színed látása tölt el, ha felébredek.</b>
<!--{END:OCR33SOc_CIT2}-->
</body>
</html>
