<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>76. zsoltár</title>
</head>
<body class="psalm">

<!--{BEGIN:ZALM77}-->
<div class="psalm-title">76. zsoltár</div>
<div class="psalm-subtitle">Emlékezés az Úr nagy tetteire</div>
<div class="psalm-idea"><i>Mindenfelõl szorongatnak, de össze nem zúznak</i> (2 Kor 4,8).</div>
<p class='verse start'>Hangos szóval az Úrhoz kiáltok,_*</p>
<p class='verse cont'>Istenhez kiáltok, és õ figyel reám.</p>
<p class='verse start'>Keresem az Urat a szorongatás napján,_†</p>
<p class='verse cont'>egész éjjel felé tárom kezemet,_*</p>
<p class='verse cont'>és el nem lankadok.</p>
<p class='verse start'>Lelkem nem tud megvigasztalódni;_†</p>
<p class='verse cont'>Istenre gondolok, és sóhajtozom,_*</p>
<p class='verse cont last'>róla elmélkedem, és elcsügged a lelkem.</p>

<p class='verse start'>Te tartod ébren szempilláimat,_*</p>
<p class='verse cont'>zavart vagyok, szólni sem tudok.</p>
<p class='verse start'>Emlékezem a régi napokról,_*</p>
<p class='verse cont'>gondolkodom a rég letûnt esztendõkrõl.</p>
<p class='verse start'>Egész éjjel elmélkedik szívem,_*</p>
<p class='verse cont last'>kutatok, és fürkészi a lelkem:</p>

<p class='verse start'>Vajon mindörökre eltaszít az Úr,_*</p>
<p class='verse cont'>sosem lesz már megbékéltebb?</p>
<p class='verse start'>Vagy szeretete végleg elfogyott,_*</p>
<p class='verse cont'>és ígérete nem valósul meg soha?</p>
<p class='verse start'>Könyörülni is elfelejt talán az Isten,_*</p>
<p class='verse cont last'>és haragjában irgalmasságát szívébe zárja?</p>

<p class='verse start'>És azt mondtam: „Onnét van sajgó sebem,_*</p>
<p class='verse cont last'>hogy az Úr keze most másként érint!”</p>

<p class='verse start'>Emlékezem az Úr nagy tetteirõl,_*</p>
<p class='verse cont'>emlékezem kezdettõl adott csodáiról.</p>
<p class='verse start'>Minden mûvedrõl elmélkedem,_*</p>
<p class='verse cont last'>nagyszerû tetteidrõl gondolkodom.</p>

<p class='verse start'>Isten, szent a te utad,_*</p>
<p class='verse cont'>ki olyan nagy isten, mint a mi Istenünk?</p>
<p class='verse start'>Te vagy az Isten, aki csodákat tehet,_*</p>
<p class='verse cont'>megismertetted hatalmadat a népek között.</p>
<p class='verse start'>Erõs karral megváltottad népedet,_*</p>
<p class='verse cont last'>Jákob és József fiait.</p>

<p class='verse start'>Megláttak téged a vizek, Istenem,_†</p>
<p class='verse cont'>megláttak a vizek, és megremegtek,_*</p>
<p class='verse cont'>a mély vizek megrendültek.</p>
<p class='verse start'>A felhõk ontották a vizet,_†</p>
<p class='verse cont'>a fellegek mennydörögtek,_*</p>
<p class='verse cont'>mert tüzes nyilaid cikáztak.</p>
<p class='verse start'>Mennydörgésed harci szekérként dübörgött,_†</p>
<p class='verse cont'>villámaid bevillogták a földkerekséget,_*</p>
<p class='verse cont last'>megingott és megreszketett a föld.</p>

<p class='verse start'>Utad a tengeren át vezetett,</p>
<p class='verse cont'>ösvényed a nagy vizeken,_*</p>
<p class='verse cont'>de lábad nyomát nem láthatta senki.</p>
<p class='verse start'>Népedet, mint nyájat, úgy vezetted_*</p>
<p class='verse cont'>Mózes és Áron kezével.</p>
<!--{END:ZALM77}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>