<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>76. zsoltár</title>
</head>
<body>

<!--{BEGIN:ZALM77}-->
<center><b><font color="#FF0000">76. zsoltár</font></b><br>
<font color="#FF0000">Emlékezés az Úr nagy tetteire</font></center>
<p><i>Mindenfelõl szorongatnak, de össze nem zúznak</i> (2 Kor 4,8).</p>
<p><b><br>
Hangos szóval az Úrhoz kiáltok, *<br>
&nbsp;&nbsp;&nbsp; Istenhez kiáltok, és õ figyel reám.<br>
Keresem az Urat a szorongatás napján, †<br>
&nbsp;&nbsp;&nbsp; egész éjjel felé tárom kezemet, *<br>
&nbsp;&nbsp;&nbsp; és el nem lankadok.<br>
Lelkem nem tud megvigasztalódni; †<br>
&nbsp;&nbsp;&nbsp; Istenre gondolok, és sóhajtozom, *<br>
&nbsp;&nbsp;&nbsp; róla elmélkedem, és elcsügged a lelkem.<br>
<br>
Te tartod ébren szempilláimat, *<br>
&nbsp;&nbsp;&nbsp; zavart vagyok, szólni sem tudok.<br>
Emlékezem a régi napokról, *<br>
&nbsp;&nbsp;&nbsp; gondolkodom a rég letûnt esztendõkrõl.<br>
Egész éjjel elmélkedik szívem, *<br>
&nbsp;&nbsp;&nbsp; kutatok, és fürkészi a lelkem:<br>
<br>
Vajon mindörökre eltaszít az Úr, *<br>
&nbsp;&nbsp;&nbsp; sosem lesz már megbékéltebb?<br>
Vagy szeretete végleg elfogyott, *<br>
&nbsp;&nbsp;&nbsp; és ígérete nem valósul meg soha?<br>
Könyörülni is elfelejt talán az Isten, *<br>
&nbsp;&nbsp;&nbsp; és haragjában irgalmasságát szívébe zárja?<br>
<br>
És azt mondtam: „Onnét van sajgó sebem, *<br>
&nbsp;&nbsp;&nbsp; hogy az Úr keze most másként érint!”<br>
<br>
Emlékezem az Úr nagy tetteirõl, *<br>
&nbsp;&nbsp;&nbsp; emlékezem kezdettõl adott csodáiról.<br>
Minden mûvedrõl elmélkedem, *<br>
&nbsp;&nbsp;&nbsp; nagyszerû tetteidrõl gondolkodom.<br>
<br>
Isten, szent a te utad, *<br>
&nbsp;&nbsp;&nbsp; ki olyan nagy isten, mint a mi Istenünk?<br>
Te vagy az Isten, aki csodákat tehet, *<br>
&nbsp;&nbsp;&nbsp; megismertetted hatalmadat a népek között.<br>
Erõs karral megváltottad népedet, *<br>
&nbsp;&nbsp;&nbsp; Jákob és József fiait.<br>
<br>
Megláttak téged a vizek, Istenem, †<br>
megláttak a vizek, és megremegtek, *<br>
&nbsp;&nbsp;&nbsp; a mély vizek megrendültek.<br>
A felhõk ontották a vizet, †<br>
&nbsp;&nbsp;&nbsp; a fellegek mennydörögtek, *<br>
&nbsp;&nbsp;&nbsp; mert tüzes nyilaid cikáztak.<br>
Mennydörgésed harci szekérként dübörgött, †<br>
&nbsp;&nbsp;&nbsp; villámaid bevillogták a földkerekséget, *<br>
&nbsp;&nbsp;&nbsp; megingott és megreszketett a föld.<br>
<br>
Utad a tengeren át vezetett,<br>
&nbsp;&nbsp;&nbsp; ösvényed a nagy vizeken, *<br>
&nbsp;&nbsp;&nbsp; de lábad nyomát nem láthatta senki.<br>
Népedet, mint nyájat, úgy vezetted *<br>
&nbsp;&nbsp;&nbsp; Mózes és Áron kezével.</p></b>
<!--{END:ZALM77}-->
<br>
<hr>
<center><font size=-1>© <a href="mailto:videky-hu@breviar.sk">Juraj Vidéky</a></font>
<font size=-1>© <a href="mailto:eleklaszlo@freemail.hu">László Elek</a></font></center>
</p></b>
</body>
</html>
