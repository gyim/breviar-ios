<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>90. zsoltár</title>
</head>
<body id="psalm">

<!--{BEGIN:ZALM91}-->
<div class="psalm-title">90. zsoltár</div>
<div class="psalm-subtitle">A Fölséges oltalmában</div>
<div class="psalm-idea">Hatalmat adtam nektek, hogy kígyókon és skorpiókon járjatok</i> (Lk 10, 19).</div>
<p>
Aki a Fölséges oltalmában lakik, *<br/>
<span class="indent15"></span>a Mindenható árnyékában pihen,<br/>
ezt mondja az Úrnak: †<br/>
<span class="indent15"></span>Te vagy menedékem és erõsségem, *<br/>
<span class="indent15"></span>Istenem, benned bízom.<br/>
<br/>
Megment õ téged a vadászok tõrétõl *<br/>
<span class="indent15"></span>és a gonosz beszédtõl.<br/>
Szárnyaival oltalmaz, *<br/>
<span class="indent15"></span>tollai alatt menedéket találsz.<br/>
Pajzs és páncél az õ hûsége; *<br/>
<span class="indent15"></span>nem kell félned az éjjeli rémtõl,<br/>
a nappal szárnyaló nyíltól, †<br/>
<span class="indent15"></span>a sötétben ólálkodó ragálytól, *<br/>
<span class="indent15"></span>a fényes nappal pusztító dögvésztõl.<br/>
<br/>
Essenek el bár ezren oldaladon, †<br/>
<span class="indent15"></span>és tízezren jobbod felõl, *<br/>
<span class="indent15"></span>nem érhet téged semmi bántódás.<br/>
Saját szemeddel láthatod majd, *<br/>
<span class="indent15"></span>látni fogod a bûnösök bûnhõdését.<br/>
Mert az Úr a te védelmezõ várad, *<br/>
<span class="indent15"></span>a Magasságbelit választottad oltalmadul.<br/>
<br/>
Így nem ér semmi baj, *<br/>
<span class="indent15"></span>otthonodhoz nem közelíthet semmi csapás,<br/>
mert megparancsolja angyalainak, *<br/>
<span class="indent15"></span>hogy õrizzenek minden utadon.<br/>
Tenyerükön fognak hordozni, *<br/>
<span class="indent15"></span>hogy kõbe ne üsd lábadat.<br/>
Áspiskígyón és viperán lépdelsz, *<br/>
<span class="indent15"></span>kígyót és oroszlánt eltiporsz. –<br/>
<br/>
Hûséges hozzám, azért megmentem, *<br/>
<span class="indent15"></span>oltalmazom, mert nevemet ismeri.<br/>
Ha kiált hozzám, meghallgatom, †<br/>
<span class="indent15"></span>minden szükségben közel vagyok hozzá, *<br/>
<span class="indent15"></span>megszabadítom, és dicsõséget szerzek neki.<br/>
Hosszú élettel áldom meg, *<br/>
<span class="indent15"></span>és megmutatom neki üdvösségemet.</p>
<!--{END:ZALM91}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>