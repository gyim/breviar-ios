<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>80. zsoltár</title>
</head>
<body>

<!--{BEGIN:ZALM81}-->
<center><b><font color="#FF0000">80. zsoltár</font></b><br>
<font color="#FF0000">A szövetség ünnepélyes megújítása</font></center>
<p><i>Vigyázzatok, hogy ne legyen hitetlenségre hajló, gonosz a szívetek</i> (Zsid 3, 12).</p>
<p><b><br>
Örvendjetek Istennek, a mi segítõnknek, *<br>
&nbsp;&nbsp;&nbsp; <!--{KRIZIK}-->ujjongjatok Jákob Istenének!<br>
Csendüljön a zsoltár, hozzatok dobot, *<br>
&nbsp;&nbsp;&nbsp; és lágy hangú hárfát citerával!<br>
Fújjátok meg a harsonát újholdkor, *<br>
&nbsp;&nbsp;&nbsp; és holdtöltekor, a mi nagy ünnepünkön!<br>
<br>
Izraelben ez a törvény, *<br>
&nbsp;&nbsp;&nbsp; ezt így rendelte Jákob Istene.<br>
Õ hagyta meg ezt Józsefnek, *<br>
&nbsp;&nbsp;&nbsp; amikor Egyiptom földjérõl kivonult.<br>
<br>
Beszédet hallottam, amit nem ismertem: †<br>
&nbsp;&nbsp;&nbsp; „Válláról levettem a terhet, *<br>
&nbsp;&nbsp;&nbsp; keze megszabadult a kosártól.<br>
Gyötrelmedben segítségül hívtál,<br>
&nbsp;&nbsp;&nbsp; és megszabadítottalak, †<br>
&nbsp;&nbsp;&nbsp; a vihar leple mögül meghallgattalak, *<br>
&nbsp;&nbsp;&nbsp; próbára tettelek Meriba vizénél.<br>
<br>
Népem, hallgass rám, hadd intselek, *<br>
&nbsp;&nbsp;&nbsp; Izrael, bárcsak figyelnél szavamra:<br>
Ne legyen soha más istened, *<br>
&nbsp;&nbsp;&nbsp; ne imádj soha idegen istent!<br>
Mert én vagyok a te Urad, Istened, †<br>
&nbsp;&nbsp;&nbsp; aki kivezetett téged Egyiptomból, *<br>
&nbsp;&nbsp;&nbsp; csak nyisd ki szádat, és én betöltöm.<br>
<br>
De népem nem hallgatta meg szavamat, *<br>
&nbsp;&nbsp;&nbsp; és nem figyelt rám Izrael.<br>
Szívük keménységére hagytam õket, *<br>
&nbsp;&nbsp;&nbsp; járjanak csak kedvteléseik szerint.<br>
<br>
Bárcsak hallgatna rám népem, *<br>
&nbsp;&nbsp;&nbsp; és Izrael követné utaimat,<br>
ellenségeit hamarosan megaláznám, *<br>
&nbsp;&nbsp;&nbsp; és gyötrõire emelném kezemet.<br>
<br>
Akik gyûlölik az Urat, meghódolnának neki, *<br>
&nbsp;&nbsp;&nbsp; és sorsuk örökké tartana.<br>
Népemet pedig a búza legjavából táplálnám, *<br>
&nbsp;&nbsp;&nbsp; és jóllakatnám õket mézzel a sziklából.”</p></b>
<!--{END:ZALM81}-->
<br>
<hr>
<center><font size=-1>© <a href="mailto:videky-hu@breviar.sk">Juraj Vidéky</a></font>
<font size=-1>© <a href="mailto:eleklaszlo@freemail.hu">László Elek</a></font></center>
</p></b>
</body>
</html>
