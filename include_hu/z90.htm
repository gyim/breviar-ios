<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>89. zsoltár</title>
</head>
<body class="psalm">

<!--{BEGIN:ZALM90}-->
<div class="psalm-title">89. zsoltár</div>
<div class="psalm-subtitle">Az Úr jósága ragyogjon fölöttünk</div>
<div class="psalm-idea">Egy nap az Úr elõtt annyi, mint ezer év, ezer év pedig annyi, mint egy nap</i> (2 Pét 3, 8).</div>
<p class='verse'>Menedékünk te vagy, Urunk,&nbsp;*<br/>
nemzedékrõl nemzedékre.</p>
<p class='verse'>Mielõtt a hegyek születtek,&nbsp;†<br/>
mielõtt a föld és a világ kialakult,&nbsp;*<br/>
mindöröktõl örökre vagy te, Istenünk.</p>
<p class='emptyline'/>
<p class='verse'>Visszaparancsolod az embert a porba;&nbsp;*<br/>
csak annyit szólsz: „Emberfiak, térjetek vissza!”</p>
<p class='verse'>Mert ezer év a te szemedben annyi,<br/>
mint a tegnapi nap, amely tovatûnt,&nbsp;*<br/>
vagy mint egy õrállás ideje éjszaka.</p>
<p class='emptyline'/>
<p class='verse'>Álmot bocsátasz rájuk,&nbsp;*<br/>
olyanná lesznek, mint a reggel sarjadó virág:</p>
<p class='verse'>hajnalban szirmot bont, kivirul,&nbsp;*<br/>
estére lehull, és elszárad.</p>
<p class='emptyline'/>
<p class='verse'>Bizony, haragodtól semmivé leszünk,&nbsp;*<br/>
és indulatodtól elpusztulunk.</p>
<p class='verse'>Szemed elõtt állnak gonoszságaink,&nbsp;*<br/>
titkos bûneinkre arcod fényt derít.</p>
<p class='emptyline'/>
<p class='verse'>Üresen telnek napjaink, mert haragszol,&nbsp;*<br/>
esztendeink sóhajként szállnak el.</p>
<p class='verse'>Életkorunk mindössze hetven év,&nbsp;*<br/>
jó erõben lehet tán nyolcvan is.</p>
<p class='verse'>De javarészt még az is baj és törõdés;&nbsp;*<br/>
bizony, hamar elszáll, és mi elmegyünk.</p>
<p class='verse'>Ki tudja fölmérni haragod erejét,&nbsp;*<br/>
ki fél eléggé haragod hevétõl?</p>
<p class='emptyline'/>
<p class='verse'>Taníts meg számot vetni napjaink sorával,&nbsp;*<br/>
hogy bölcsességre neveljük szívünket.</p>
<p class='verse'>Térj hozzánk, Urunk! Meddig vársz még?&nbsp;*<br/>
Indítson meg szolgáid könyörgése!</p>
<p class='verse'>Árassz el minket reggel irgalmaddal,&nbsp;*<br/>
hogy mindennap ujjongjunk és vigadozzunk.</p>
<p class='verse'>Kárpótolj örömmel a sanyarú napokért,&nbsp;*<br/>
az évekért, amikor rosszul ment sorunk.</p>
<p class='emptyline'/>
<p class='verse'>Lássák meg szolgáid gondviselésedet,&nbsp;*<br/>
és gyermekeik dicsõségedet.</p>
<p class='verse'>Az Úrnak, Istenünknek jósága ragyogjon fölöttünk,&nbsp;†<br/>
kezünk munkáját kísérje áldásod felülrõl,&nbsp;*<br/>
kezünk munkáját kísérje áldásod.</p>
<!--{END:ZALM90}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>