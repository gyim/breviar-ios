<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>89. zsoltár</title>
</head>
<body>

<!--{BEGIN:ZALM90}-->
<center><b><font color="#FF0000">89. zsoltár</font></b><br>
<font color="#FF0000">Az Úr jósága ragyogjon fölöttünk</font></center>
<p><i>Egy nap az Úr elõtt annyi, mint ezer év, ezer év pedig annyi, mint egy nap</i> (2 Pét 3, 8).</p>
<p><b><br>
Menedékünk te vagy, Urunk, *<br>
&nbsp;&nbsp;&nbsp; nemzedékrõl nemzedékre.<br>
Mielõtt a hegyek születtek, †<br>
&nbsp;&nbsp;&nbsp; mielõtt a föld és a világ kialakult, *<br>
&nbsp;&nbsp;&nbsp; mindöröktõl örökre vagy te, Istenünk.<br>
<br>
Visszaparancsolod az embert a porba; *<br>
&nbsp;&nbsp;&nbsp; csak annyit szólsz: „Emberfiak, térjetek vissza!”<br>
Mert ezer év a te szemedben annyi,<br>
&nbsp;&nbsp;&nbsp; mint a tegnapi nap, amely tovatûnt, *<br>
&nbsp;&nbsp;&nbsp; vagy mint egy õrállás ideje éjszaka.<br>
<br>
Álmot bocsátasz rájuk, *<br>
&nbsp;&nbsp;&nbsp; olyanná lesznek, mint a reggel sarjadó virág:<br>
hajnalban szirmot bont, kivirul, *<br>
&nbsp;&nbsp;&nbsp; estére lehull, és elszárad.<br>
<br>
Bizony, haragodtól semmivé leszünk, *<br>
&nbsp;&nbsp;&nbsp; és indulatodtól elpusztulunk.<br>
Szemed elõtt állnak gonoszságaink, *<br>
&nbsp;&nbsp;&nbsp; titkos bûneinkre arcod fényt derít.<br>
<br>
Üresen telnek napjaink, mert haragszol, *<br>
&nbsp;&nbsp;&nbsp; esztendeink sóhajként szállnak el.<br>
Életkorunk mindössze hetven év, *<br>
&nbsp;&nbsp;&nbsp; jó erõben lehet tán nyolcvan is.<br>
De javarészt még az is baj és törõdés; *<br>
&nbsp;&nbsp;&nbsp; bizony, hamar elszáll, és mi elmegyünk.<br>
Ki tudja fölmérni haragod erejét, *<br>
&nbsp;&nbsp;&nbsp; ki fél eléggé haragod hevétõl?<br>
<br>
Taníts meg számot vetni napjaink sorával, *<br>
&nbsp;&nbsp;&nbsp; hogy bölcsességre neveljük szívünket.<br>
Térj hozzánk, Urunk! Meddig vársz még? *<br>
&nbsp;&nbsp;&nbsp; Indítson meg szolgáid könyörgése!<br>
Árassz el minket reggel irgalmaddal, *<br>
&nbsp;&nbsp;&nbsp; hogy mindennap ujjongjunk és vigadozzunk.<br>
Kárpótolj örömmel a sanyarú napokért, *<br>
&nbsp;&nbsp;&nbsp; az évekért, amikor rosszul ment sorunk.<br>
<br>
Lássák meg szolgáid gondviselésedet, *<br>
&nbsp;&nbsp;&nbsp; és gyermekeik dicsõségedet.<br>
Az Úrnak, Istenünknek jósága ragyogjon fölöttünk, †<br>
&nbsp;&nbsp;&nbsp; kezünk munkáját kísérje áldásod felülrõl, *<br>
&nbsp;&nbsp;&nbsp; kezünk munkáját kísérje áldásod.</p></b>
<!--{END:ZALM90}-->
<br>
<hr>
<center><font size=-1>© <a href="mailto:videky-hu@breviar.sk">Juraj Vidéky</a></font>
<font size=-1>© <a href="mailto:eleklaszlo@freemail.hu">László Elek</a></font></center>
</p></b>
</body>
</html>
