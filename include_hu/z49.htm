<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>48. zsoltár – I.</title>
</head>
<body class="psalm">

<!--{BEGIN:ZALM49_I}-->
<div class="psalm-title">48. zsoltár – I.</div>
<div class="psalm-subtitle">A gazdagság hiábavalósága</div>
<div class="psalm-idea">A gazdagnak nehéz bejutnia a mennyek országába</i> (Mt 19, 23).</div>
<p class='verse start'>Halljátok ezt, minden népek,&nbsp;*</p>
<p class='verse cont'>a föld minden lakója jól figyeljen:</p>
<p class='verse start'>közemberek és elõkelõk,&nbsp;*</p>
<p class='verse cont'>a gazdag és a szegény egyaránt!</p>
<p class='verse start'>Ajkam bölcsességet beszél,&nbsp;*</p>
<p class='verse cont'>és szívem elmélkedése okosságot.</p>
<p class='verse start'>Példabeszédre figyel fülem,&nbsp;*</p>
<p class='verse cont'>hárfadalban tárom fel talányomat.</p>
<p class='verse start'>A rossz napoktól miért félnék,&nbsp;*</p>
<p class='verse cont'>amikor alattomosok gonoszsága vesz körül?</p>
<p class='verse start'>Ezek erejükben bíznak,&nbsp;*</p>
<p class='verse cont last'>és nagy gazdagságukkal dicsekszenek.</p>

<p class='verse start'>Pedig nem válthatja meg magát az ember,&nbsp;*</p>
<p class='verse cont'>váltságdíjat Istennek nem adhat.</p>
<p class='verse start'>Az élet megváltásának ára túl magas,&nbsp;†</p>
<p class='verse cont'>a végén is kevésnek bizonyul ahhoz,&nbsp;*</p>
<p class='verse cont'>hogy örökké éljen, és ne lásson pusztulást.</p>
<p class='verse start'>Hiszen látja, hogy meghalnak a bölcsek is,&nbsp;†</p>
<p class='verse cont'>az esztelen és a balga elpusztul egyaránt,&nbsp;*</p>
<p class='verse cont last'>és idegenekre száll vagyonuk.</p>

<p class='verse start'>Sírjuk lesz majd örökre lakóhelyük,&nbsp;†</p>
<p class='verse cont'>nemzedékeken át az lesz hajlékuk,&nbsp;*</p>
<p class='verse cont'>még ha saját nevükrõl neveztek is el földeket.</p>
<p class='verse start'>Az ember, övezze bár tisztelet, nem marad meg,&nbsp;†</p>
<p class='verse cont'>csak olyan, mint az állat, melyre pusztulás vár,&nbsp;*</p>
<p class='verse cont'>bizony, õ is csak ahhoz hasonló.</p>
<!--{END:ZALM49_I}-->

<!--{BEGIN:ZALM49_II}-->
<div class="psalm-title">II.</div>
<p class='verse start'>Ilyen az útjuk azoknak, akik önmagukban bíznak,&nbsp;*</p>
<p class='verse cont'>és végük azoknak, akik tetszelegtek beszédjükben.</p>
<p class='verse start'>Mint az alvilág felé terelt birkanyáj,&nbsp;*</p>
<p class='verse cont'>a halál terelgeti õket.</p>
<p class='verse start'>Alászállnak, sírba hullnak,&nbsp;†</p>
<p class='verse cont'>és alakjuk elenyészik,&nbsp;*</p>
<p class='verse cont last'>a holtak országa lesz lakhelyük.</p>

<p class='verse start'>De Isten kiragadja életemet,&nbsp;*</p>
<p class='verse cont'>az alvilág hatalmából magához emel engem.</p>
<p class='verse start'>Ne törõdj azzal, ha gazdagodik valaki,&nbsp;*</p>
<p class='verse cont'>vagy ha nagy dicsõség éri házát;</p>
<p class='verse start'>mert semmit sem visz magával, ha meghal,&nbsp;*</p>
<p class='verse cont'>nem követi õt nagy dicsõsége.</p>
<p class='verse start'>Ha életében boldognak mondta is magát:&nbsp;*</p>
<p class='verse cont'>„Dicsérni fognak, jól gondoskodtál magadról!”,</p>
<p class='verse start'>mégis megtér õsatyái nemzedékéhez,&nbsp;*</p>
<p class='verse cont last'>akik napfényt már sohasem látnak.</p>

<p class='verse start'>Az ember, övezze bár tisztelet, ha nincs benne értelem,&nbsp;†</p>
<p class='verse cont'>olyan, mint a vágásra szánt állatok,&nbsp;*</p>
<p class='verse cont'>bizony, õ is azokhoz hasonló.</p>
<p class='verse'>		</p>
<!--{END:ZALM49_II}-->
<p class='verse cont'></p>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
<p class='verse cont'></p>
</body>
</html>