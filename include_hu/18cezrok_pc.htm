<html>
<head>
<meta http-equiv="Content-Type" content="text/html; charset=windows-1250">
<link rel="stylesheet" type="text/css" href="../breviar.css">
<meta name="Author" content="Juraj Vidéky">
<title>ÉVKÖZI IDÕ, 18. HÉT</title>
</head>
<body>
<center><b> ÉVKÖZI IDÕ</b>
<p><b>18. HÉT</b></center>
<center>
<p>OLVASMÁNYOS IMAÓRA</center>

VASÁRNAP
<!--{BEGIN:OCR18NEc_CIT1}-->
<p>
<b>Ámosz próféta könyvébõl</b>
<div align="right" class="red">1, 1 – 2, 3</div>
<div align="center" class="redit">Az Úr ítélete a nemzetek felett</div>
<b>
<p>&nbsp;&nbsp;&nbsp;&nbsp;
Egy tekoai pásztornak, Ámosznak szavai, azok a látomások, amelyeket Izraelrõl látott Uzijának, Júda királyának napjaiban, és Jerobeámnak, Joás fiának, Izrael királyának napjaiban, két évvel a földrengés elõtt.
<br/>&nbsp;&nbsp;&nbsp;&nbsp;
Ezt mondja az Úr: „Az Úr szózata zeng Sionon, Jeruzsálemben hallatja szavát. Gyászolnak a pásztorok legelõi, kiszáradt a Kármel orma.
<br/>&nbsp;&nbsp;&nbsp;&nbsp;
Ezt mondja az Úr: »Damaszkusznak három, sõt négy bûne miatt nem változtatom meg szándékomat. Mivel Gileádot vasvesszõvel zúzták szét, tüzet bocsátók Hazael házára, hogy pusztítsa el Ben-Hadad palotáit. Feltöröm Damaszkusz zárát, megsemmisítem azt, aki Bikat-Avenben trónol, és azt, aki Bet-Éden jogarát tartja, Arám népét pedig Kirbe hurcolják fogolynak – mondja az Úr.«
<br/>&nbsp;&nbsp;&nbsp;&nbsp;
Ezt mondja az Úr: »Gázának három, sõt négy bûne miatt nem változtatom meg szándékomat. Mivel az egész lakosságot elhurcoltak, hogy kiszolgáltassák Edomnak, tüzet bocsátók Gáza falaira, hogy eméssze meg palotáit. Megsemmisítem azt, aki Asdodban trónol és azt, aki Askelon jogarát tartja, karomat Ekron ellen fordítom, úgyhogy elpusztul a filiszteusok maradéka – mondja az Úr.«
<br/>&nbsp;&nbsp;&nbsp;&nbsp;
Ezt mondja az Úr: »Tirusznak három, sõt négy bûne miatt nem változtatom meg szándékomat. Mivel az egész lakosságot foglyul ejtve kiszolgáltatta Edomnak, és nem emlékezett meg a testvéri szövetségrõl, tüzet bocsátók Tirusz falaira, hogy eméssze meg palotáit.«
<br/>&nbsp;&nbsp;&nbsp;&nbsp;
Ezt mondja az Úr: »Edomnak három, sõt négy bûne miatt nem változtatom meg szándékomat. Mivel testvérét karddal üldözte, és megtagadta tõle az irgalmat, továbbra is haragot táplált iránta, és mindvégig kitartott a gyûlöletben, tüzet bocsátók Temánra, hogy eméssze meg Boszra palotáit.«
<br/>&nbsp;&nbsp;&nbsp;&nbsp;
Ezt mondja az Úr: »Ammon fiainak három, sõt négy bûne miatt nem változtatom meg szándékomat. Mivel kettévágta a gileádi várandós asszonyokat, hogy kiterjessze határait, tüzet gyújtok Rabba falán, hogy eméssze meg palotáit, csatakiáltás közepette, ütközetnek napján, forgószélben, viharnak napján. Királyuk fogságba megy a fejedelmeivel együtt – mondja az Úr.«
<br/>&nbsp;&nbsp;&nbsp;&nbsp;
Ezt mondja az Úr: »Moábnak három, sõt négy bûne miatt nem változtatom meg szándékomat. Mivel szénné égette Edom királyának csontjait, tüzet bocsátok Moábra, hogy eméssze meg Kerijjot palotáit, és pusztuljon el Moáb a zendülésben, csatakiáltás és harsonazengés közepette. A bírót elmozdítom körükbõl, és elpusztítom vele minden fejedelmét – mondja az Úr.«”
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 9, 8. 9; Ám 1, 2</div>
<br/><b><span class="red">V.</span>
Az Úr trónusa ítéletre készen áll, a világot õ ítéli meg igazságban, <span class="red">*</span> 
A népeknek õ oszt méltányosan igazságot.</b>
<br/><b><span class="red">F.</span>
Az Úr szózata zeng a Sionon, Jeruzsálemben hallatja szavát. <span class="red">*</span> 
A népeknek õ oszt méltányosan igazságot.</b>
<!--{END:OCR18NEc_CIT1}-->
<!--{BEGIN:OCR18NEc_CIT2}-->
<p>
<b>Kezdõdik a Barnabásnak tulajdonított levél </b>
<div align="center" class="red">(Cap. 1, 1-8; 2, 1-5: Funk 1, 3-7)</div>
<p>
<div align="center" class="redit">Az örök élet reménye: hitünk kezdete és beteljesedése</div>
<b>
<p>&nbsp;&nbsp;&nbsp;&nbsp;
Üdv és béke fiaimnak és leányaimnak az Úr nevében, aki szeret minket.
<br/>&nbsp;&nbsp;&nbsp;&nbsp;
Mivel nagy és gazdag az Úr rajtatok végbevitt mûve, szerfelett örülök boldog és dicsõséges szellemetek megnyilvánulásain. Ezek tanúsítják, hogy a belétek oltott lelki adományok birtokában vagytok. Ezért még inkább örvendezem, remélve üdvösségemet, hiszen látom, hogy az Úrtól fakasztott forrás bõségébõl eláradt a Lélek rajtatok. Nagyon boldoggá tett áhított viszontlátástok.
<br/>&nbsp;&nbsp;&nbsp;&nbsp;
Az igazság útján az Úr kísér engem. Abban a tudatban és meggyõzõdésben, hogy sokat megértetek szavaimból, amikor köztetek beszélek, arra kényszerülök, hogy magamnál jobban szeresselek titeket, hiszen az örök élet reménye által nagy hit és szeretet költözött belétek. Arra gondolva tehát, hogy a ti üdvötök rám is tartozik, és hogyha közlök veletek valamit abból, amit én is kaptam, az nekem is javamra szolgál, s mivel magam is ilyen lelki adományokkal szolgálhatok, eltökéltem, hogy röviden írok nektek, és így hitetek mellett ismeretetek is teljesebb lesz.
<br/>&nbsp;&nbsp;&nbsp;&nbsp;
Az Úrnak három rendelkezése van: az örök élet reménye, amely hitünk kezdete és beteljesedése; a megigazulásunk, amely az ítélet kezdete és vége; a jókedvû és örvendezõ szeretet, amely megigazulásunk bizonysága. Az Úr az elmúltakat és jelenvalókat a próféták által nyilvánította ki, és módot adott rá, hogy a jövendõbe is betekinthessünk valamennyire. Amikor látjuk, hogy minden olyan rendben következik be, ahogy megmondta, akkor gazdagodjék és mélyüljön el a mi istenfélelmünk. Én pedig nem is mint mesteretek, hanem mint közületek való társatok rámutatok egyre s másra, hogy a jelen életben örvendezõk legyetek.
<br/>&nbsp;&nbsp;&nbsp;&nbsp;
Mivel rossz napok járnak és a Gonosz hatalmon van, önmagunkra figyelve kell kutatnunk az Úr igazságos ítéleteit. Hitünk segítsége az istenfélelem és a türelem, küzdõtársunk pedig a nagylelkûség és az önmegtartóztatás. Ha ezeket az Úrral kapcsolatosan tisztán megõrizzük, akkor meglesz bennünk a bölcsesség és az értelem, a tudomány és a megismerés.
<br/>&nbsp;&nbsp;&nbsp;&nbsp;
Isten nyilvánvalóvá tette számunkra prófétái által, hogy sem áldozati adományra, sem egészen elégõ áldozatokra, sem ajándékokra nincs szüksége, hiszen ezt mondja: Minek nekem megannyi véres áldozatotok? – mondja az Úr. Jóllaktam már kosokból készült égõáldozataitokkal és a hizlalt borjak hájával. A bikák és bakok vérében nem lelem kedvemet. Ha elém járultok színem látására, ki kér rá benneteket, hogy udvaraimat tapodjátok? Ne hozzatok nekem többé értéktelen ételáldozatot, mert a füstjük utálattal tölt el. Újhold, szombat és ünnepi összejöveteleitek . . . hogy tûrjem tovább ünnepeiteket? (Iz 1, 11-13)
</b>
<p><span class="redsmall">VÁLASZOS ÉNEK</span>
<div align="right" class="red">Gal 2, 16; Ter 15, 6</div>
<br/><b><span class="red">V.</span>
Tudjuk, hogy az embert a Jézus Krisztusba vetett hit teszi igazzá. <span class="red">*</span> 
Mi is elfogadtuk Jézus Krisztus hitét, hogy a Krisztusba vetett hitben váljunk igazzá.</b>
<br/><b><span class="red">F.</span>
Hitt Ábrahám az Úrnak, õ pedig beszámította neki megigazulásra. <span class="red">*</span> 
Mi is elfogadtuk Jézus Krisztus hitét, hogy a Krisztusba vetett hitben váljunk igazzá.</b>
<!--{END:OCR18NEc_CIT2}-->

HÉTFÕ
<!--{BEGIN:OCR18POc_CIT1}-->
<p>
<b>Ámosz próféta könyvébõl</b>
<div align="right" class="red">2, 4-16</div>
<div align="center" class="redit">Az Úr ítélete Júda és Izrael felett</div>
<b>
<p>&nbsp;&nbsp;&nbsp;&nbsp;
Ezt mondja az Úr: „Júdának három, sõt négy bûne miatt nem változtatom meg szándékomat. Mivel elvetették az Úr törvényét, s nem tartották meg parancsait; mivel tévútra vezették õket hazug isteneik, akiknek már atyáik is nyomukba szegõdtek, tüzet bocsátok Júdára, hogy eméssze meg Jeruzsálem palotáit.”
<br/>&nbsp;&nbsp;&nbsp;&nbsp;
Ezt mondja az Úr: „Izraelnek három, sõt négy bûne miatt nem változtatom meg szándékomat. Eladják az igazat ezüstért, a szegényt meg egy pár saruért; a szegények fején gázolnak, és a gyöngéket eltérítik útjukról. Apa és fia egyazon lányhoz jár, hogy szent nevemre szégyent hozzon. Minden oltár közelében zálogba vett ruhákra telepszenek, és Istenük házában az elítéltek borát isszák.
<br/>&nbsp;&nbsp;&nbsp;&nbsp;
Noha én söpörtem el elõlük az amoritákat, akik magasak voltak, mint a cédrus, és erõsek, mint a tölgyfa, mégis elpusztítom felül a gyümölcsüket, alul meg a gyökerüket.
<br/>&nbsp;&nbsp;&nbsp;&nbsp;
Én hoztalak fel titeket Egyiptom földjérõl, vezettelek benneteket a pusztában negyven éven át, hogy el foglaljátok az amoriták földjét. Prófétákat is támasztottam fiaitok között, nazirokat ifjaitok között. Vajon nem így van, Izrael fiai? – mondja az Úr. De ti a nazirokat borral itattátok, a prófétáknak megparancsoltátok: »Ne jövendöljetek!«
<br/>&nbsp;&nbsp;&nbsp;&nbsp;
Nos hát, rátok nehezedem, ahogy a kévével rakott szekér a földre nehezedik. Nem lesz menedéke a gyors futónak, az erõs mit sem kezdhet erejével, a bátor nem menti meg életét. Az íjász nem áll helyt, a fürge lábú nem tud elmenekülni, s a lovas sem menti meg életét. A hõsök között a legbátrabb is ruhátlanul menekül azon a napon – mondja az Úr.”
</b>
<p><span class="redsmall">VÁLASZOS ÉNEK</span>
<div align="right" class="red">Ám 2, 10.11.12; Zsolt 94, 10-11</div>
<br/><b><span class="red">V.</span>
Én hoztalak fel titeket Egyiptom földjérõl, vezettelek benneteket a pusztában negyven éven át. <span class="red">*</span> 
Azt mondtam: Ez a nép tévelygõ szívû, nem ismerték meg utaimat.</b>
<br/><b><span class="red">F.</span>
Prófétákat is támasztottam fiaitok közül, de ti a prófétáknak megparancsoltátok: Ne jövendöljetek! <span class="red">*</span> 
Azt mondtam: Ez a nép tévelygõ szívû, nem ismerték meg utaimat.</b>
<!--{END:OCR18POc_CIT1}-->

<!--{BEGIN:OCR18POc_CIT2}-->
<p>
<b>A Barnabásnak tulajdonított levélbõl</b>
<div align="center" class="red">(Cap. 2, 6-10; 3, 1. 3; 4, 10-14; Funk 1, 7-9. 13)</div>
<p>
<div align="center" class="redit">A mi Urunk, Jézus Krisztus új törvénye</div>
<b>
<p>&nbsp;&nbsp;&nbsp;&nbsp;
Az áldozatot, égõáldozatokat, adományokat Isten eltörölte, hogy a mi Urunk, Jézus Krisztusnak a kényszer igáját nem ismerõ új törvényében ne legyen ember adta áldozat. Ezért mondja: Talán én parancsoltam atyáitoknak, amikor kihoztam õket Egyiptomból, hogy égõ és véres áldozatot mutassanak be? Én azt parancsoltam nekik: Senki se gondoljon szívében rosszat embertársa ellen, és a hamis esküt ne szeressétek! (Vö. Jer 7, 22).
<br/>&nbsp;&nbsp;&nbsp;&nbsp;
Ha nem vagyunk értetlenek, meg kell hát értenünk jóságos Atyánk szándékát. Megmondta nekünk, hogyan közelítsünk hozzá, nehogy tévutakon keressük õt, hasonlóan hozzájuk. Ezt üzeni nekünk: Az Úrnak szánt áldozat a megtört szív, az õt dicsõítõ szív kedves az Istennek, aki azt megteremtette (vö. Zsolt 50, 18).
<br/>&nbsp;&nbsp;&nbsp;&nbsp;
Figyelmesen kutatnunk kell tehát, testvérek, hogy mi válhat üdvösségünkre, nehogy a Gonosz belénk férkõzzék és elszakítson az élettõl minket.
<br/>&nbsp;&nbsp;&nbsp;&nbsp;
Ezért mondja az Úr, a következõket is nekik: Minek böjtöltök nekem, mondja az Úr, hogy kiabáló hangotokat hallani lehessen? Én nem ilyen böjtöt választottam, mondja az Úr, nem a lelkét megalázó embert... Nekünk pedig ezt mondja: Íme, ilyen a böjt, melyet én választottam, mondja az Úr; oldd meg minden igazságtalanság kötelékét és a sérelmes szerzõdések kötelezettségét, bocsásd szabadon az elnyomottakat, törj össze minden igát, semmisíts meg minden igazságtalan írást, oszd meg kenyeredet az éhezõvel, a szükölködõnek és bujdosónak adj helyet házadban (vö. Iz 58, 4-7).
<br/>&nbsp;&nbsp;&nbsp;&nbsp;
Kerüljünk tehát minden hiábavalóságot, egész szívvel gyûlöljük a gonosz élet tetteit. Ne merüljetek úgy magatokba, és ne éljetek csak magatok számára, mintha már elértétek volna az üdvösséget, hanem egybegyûlve kutassátok azt, ami mindenkinek hasznos, így mondja a Szentírás: Jaj nektek, akik magatok elõtt vagytok okosak, és saját színetek elõtt vagytok bölcsek! (Vö. Iz 5, 21). Legyünk lelki emberek, legyünk tökéletes templomai az Úrnak. Amennyire tõlünk telik, elmélkedjünk az Úr félelmérõl, és iparkodjunk megtartani törvényeit, hogy megigazulásunkon örvendhessünk. Az Úr személyválogatás nélkül ítéli meg (vö. 1 Pét 1, 17) a világot. Mindenki cselekedetei szerint nyer ítéletet. Ha jó volt, igaz volta elõtte fog járni; ha rossz volt, gonoszságainak fizetsége vár rá; nehogy hivatásunkban ellankadva vétkeinkben haljunk meg, és a gonoszság fejedelme a fölöttünk nyert hatalommal kihajítson minket Isten országából.
<br/>&nbsp;&nbsp;&nbsp;&nbsp;
Értsétek meg, testvéreim, a következõket is: mindazok a jelek és csodák után is, amelyek Izraelben történtek, az Úr elhagyta õket; vigyázzatok tehát, nehogy velünk is megtörténjék, ami meg van írva: Sokan vannak a meghívottak, de kevesen a választottak (Mt 22, 14).
</b>
<p><span class="redsmall">VÁLASZOS ÉNEK</span>
<div align="right" class="red">Gal 3, 24-25. 23</div>
<br/><b><span class="red">V.</span>
A törvény nevelõnk lett Krisztusra, hogy a hitben megigazuljunk. <span class="red">*</span> 
A hit eljövetelével azonban kikerültünk a nevelõ keze alól.</b>
<br/><b><span class="red">F.</span>
Mielõtt a hit elérkezett, a törvény fogott össze és õrzött meg minket a hitnek, amelynek kinyilatkoztatása a jövõre várt. <span class="red">*</span> 
A hit eljövetelével azonban kikerültünk a nevelõ keze alól.</b>
<!--{END:OCR18POc_CIT2}-->

KEDD
<!--{BEGIN:OCR18UTc_CIT1}-->
<p>
<b>Ámosz próféta könyvébõl</b>
<div align="right" class="red">7, 1-17</div>
<div align="center" class="redit">Látomás a csapásokról</div>
<b>
<p>&nbsp;&nbsp;&nbsp;&nbsp;
Ezt mutatta nekem az Úr, az Isten: Amikor a fû sarjadni kezdett, lám, sáskák érkeztek, nagy sáskák, miután a király lekaszált. Amikor az ország zöld mezejét pusztították, így szóltam: „Uram, Isten, kérlek, irgalmazz! Hogyan állhat fenn Jákob, amikor oly parányi?” És az Úr megkönyörült. „Nem fog bekövetkezni” – mondja az Úr, az Isten.
<br/>&nbsp;&nbsp;&nbsp;&nbsp;
Ezt mutatta nekem az Úr, az Isten: Lám, az Úr, az Isten elõhívta büntetésül a tüzet, amely megemésztette a nagy mélységet, és a mezõt is fölperzselte. Akkor így szóltam: „Uram, Isten, kérlek, hagyd abba! Hogyan állhat fenn Jákob, amikor oly parányi?” És az Úr megkönyörült. „Ez sem fog bekövetkezni” – mondja az Úr, az Isten.
<br/>&nbsp;&nbsp;&nbsp;&nbsp;
Ezt mutatta nekem az Úr, az Isten: Lám, egy ember állt a falon, a kezében mérõónt tartott. Az Úr megkérdezte: „Mit látsz, Ámosz?” Azt feleltem: „Mérõónt.” Az Úr így szólt: „Nézd, lemérem népemet, Izraelt mérõónnal, és többé nem kegyelmezek neki. Elpusztulnak Izsák magaslatai, lerombolják Izrael szentélyeit, és karddal támadok Jerobeám házára.”
<br/>&nbsp;&nbsp;&nbsp;&nbsp;
Amacja, Bétel papja ezt az üzenetet küldte Jerobeámnak, Izrael királyának: „Ámosz összeesküvést szõ ellened Izrael házában. Az ország nem tûrheti tovább beszédeit. Mert, lám, ezt mondja Ámosz: »Jerobeámot karddal ölik meg, Izraelt pedig fogságba hurcolják tulajdon földjérõl.«”
<br/>&nbsp;&nbsp;&nbsp;&nbsp;
Ámosznak pedig ezt mondta Amacja: „Látnok! Menj el innen! Menekülj Júda földjére! Ott edd kenyeredet, és ott jövendölj! Bételben többé ne jövendölj, mert királyi szentély, és a királyság temploma!”
<br/>&nbsp;&nbsp;&nbsp;&nbsp;
Ámosz így felelt Amacjának: „Nem voltam én próféta, sem prófétának fia: pásztor voltam, és szikomort gyûjtögettem. Az Úr azonban elhívott a nyáj mellõl. Azt mondta nekem az Úr: »Menj, jövendölj népemnek, Izraelnek.« Halljad hát az Úr szavat!
<br/>&nbsp;&nbsp;&nbsp;&nbsp;
Azt mondod: »Ne jövendölj Izrael ellen, ne beszélj Izsák háza ellen!« Ezért ezt mondja az Úr: »Feleséged a város cédája lesz, fiaid és leányaid kard élén vesznek el, felosztják földedet kötéllel, te magad tisztátalan földön halsz meg, Izraelt fogságba hurcolják tulajdon földjérõl.«
</b>
<p><span class="redsmall">VÁLASZOS ÉNEK</span>
<div align="right" class="red">Ám 3, 7. 8; 7, 15</div>
<br/><b><span class="red">V.</span>
Az Úr nem tesz semmit anélkül, hogy szándékát el ne árulná szolgáinak, a prófétáknak. <span class="red">*</span> 
Ki ne jövendölne, ha szól az Úr?</b>
<br/><b><span class="red">F.</span>
Az Úr elhívott a nyáj mellõl. Azt mondta nekem: Menj, jövendölj népemnek. <span class="red">*</span> 
Ki ne jövendölne, ha szól az Úr?</b>
<!-- Choï a prorokuj môjmu ¾udu. -->
<!--{END:OCR18UTc_CIT1}-->
<!--{BEGIN:OCR18UTc_CIT2}-->
<p>
<b>A Barnabásnak tulajdonított levélbõl</b>
<div align="center" class="red">(Cap. 5, 1-8; 6, 11-16; Funk 1, 13-15. 19-21)</div>
<p>
<div align="center" class="redit">Az új teremtés</div>
<b>
<p>&nbsp;&nbsp;&nbsp;&nbsp;
Az Úr azért adta halálra saját testét, hogy bûneink elengedése által megszenteljen minket; ezt nyerjük el ugyanis a vérével való meghintés által. Róla van megírva Izrael számára és a mi számunkra is: Megsebesíttetett gonoszságainkért, szorongatásban volt része bûneinkért, az õ kék foltjai által gyógyultunk meg. Mint a juhot, úgy vitték leölésre, és elnémult, mint a bárány nyírója elõtt (vö. Iz 53, 5-7). Igen nagy hálával tartozunk az Úrnak azért, mert a múltat megmutatta, a jelenvalókkal tanított, és a jövõre vonatkozóan sem hagyott minket homályban. A Szentírás azt mondja: Nem jogtalanul feszítenek hálókat a madaraknak (vö. Péld 1, 17). Ezzel azt mondja, hogy igazságosan pusztul el az az ember, aki a sötétség útjára tér, noha ismeri az igazság útját.
<br/>&nbsp;&nbsp;&nbsp;&nbsp;
De azt is kérdem, testvérem, ha az Úr Krisztus vállalta a szenvedést a mi lelkünkért, mégis hogyan tûrhette el, hogy emberek keze által szenvedjen, holott Õ az egész világ Ura? Õhozzá szólt ugyanis Isten a világ teremtésekor: Teremtsünk embert képünkre és hasonlatosságunkra (Ter 1, 26). Halljátok hát! Róla szóltak a próféták, hiszen tõle kapták a jövendölés adományát. Õ pedig elviselte a halált, mivel testben kellett megjelennie, hogy eltiporja a halált és bizonyságot tegyen a halálból váló feltámadásról. Elviselte a halált, hogy az atyáknak tett ígéretet beteljesítse, és magának új népet szerezve a földön megmutassa, hogy a feltámadás után õ fogja megítélni a világot. Továbbá tanította Izraelt, nagy csodákat és jeleket mûvelt; nem mintha ezért magasztalták vagy szerették volna.
<br/>&nbsp;&nbsp;&nbsp;&nbsp;
Amikor bûneink bocsánatával új életre támasztott minket, megadta nekünk, hogy új természetet vegyünk fel, tudniillik az istengyermekség lelkületét, minthogy újjáteremtett minket. Mert rólunk mondja a Szentírás amikor az Atya így szól a Fiúhoz: Teremtsünk embert képünkre és hasonlatosságunkra. Õk uralkodjanak a föld állatai, az ég madarai és a tenger halai fölött (vö. Ter 1, 26). És amikor szépnek talált minket mint az õ teremtményét, azt mondta: Legyetek termékenyek, szaporodjatok, töltsétek be a földet! (Ter 1, 28).
<br/>&nbsp;&nbsp;&nbsp;&nbsp;
Ezt az Atya a Fiúnak mondta. De ismét arra hivatkozom, hogy miként szólt mihozzánk. Az utolsó idõkben vitte végbe a második teremtést. Azt mondja az Úr: Íme, olyanná alkotom az utolsókat, mint az elsõket (vö. Mt 20, 16). Erre utalt a Próféta, amikor ezt hirdette: Menjetek be a tejjel és mézzel folyó földre, és uralkodjatok rajta! (Vö. Kiv 33, 3). Íme tehát, mi újjá lettünk teremtve, miként máshol ismét mondja a Próféta: Íme, mondja az Úr, elveszem tõlük – vagyis azoktól, akiket elõre kiválasztott az Úr Lelke – a kõszívet, és hússzívet adok nekik (vö. Ez 11, 19). Mert õ testben akart közöttünk megjelenni és nálunk lakni. Szívünk ugyanis Isten temploma, testvéreim. Mert azt mondja az Úr: Magasztallak a testvérek gyülekezetében, és a szentek egyházában énekelek neked (vö. Zsolt 21, 23). Mi vagyunk tehát azok, akiket bevezetett arra a jó földre.
</b>
<p><span class="redsmall">VÁLASZOS ÉNEK</span>
<div align="right" class="red">ApCsel 3, 25; Gal 3, 8</div>
<br/><b><span class="red">V.</span>
Ti vagytok a prófétáknak és annak a szövetségnek a fiai, amelyet az Isten atyátokkal kötött, amikor így szólt Ábrahámhoz: <span class="red">*</span> 
A te utódodban áldást nyer a föld minden nemzetsége.</b>
<br/><b><span class="red">F.</span>
Mivel az Írás elõre látta, hogy Isten a hittel teszi megigazulttá a pogányokat, elõre hirdette Ábrahámnak: <span class="red">*</span> 
A te utódodban áldást nyer a föld minden nemzetsége.</b>
<!--{END:OCR18UTc_CIT2}-->

SZERDA
<!--{BEGIN:OCR18STRc_CIT1}-->
<p>
<b>Ámosz próféta könyvébõl</b>
<div align="right" class="red">9, 1-15</div>
<div align="center" class="redit">Az igazak boldog sorsa</div>
<b>
<p>&nbsp;&nbsp;&nbsp;&nbsp;
Láttam az Urat, amint az oltár mellett állt. Azt mondta: „Sújts az oszlopfõre, rendüljön meg a mennyezet! Összetöröm mindannyiuk fejét, karddal ölöm meg, aki megmarad. Senki nem menekülhet meg közülük, nem lesz számukra sehol menedék. Ha leszállnak az alvilágba, kezem onnan is visszahozza õket; ha az egekbe menekülnek, onnan is leszállítom õket. Ha elrejtõznek a Kármel csúcsán, felkutatom, és onnan is visszahozom õket; ha szemem elõl a tenger mélyére bújnak, ott is parancsolok a sárkánynak, hogy marja meg õket. Ha ellenségeik elõtt fogságba mennek, ott is parancsolok a kardnak, hogy ölje meg õket. Rajtuk lesz a szemem, de romlásukra, nem javukra.”
<br/>&nbsp;&nbsp;&nbsp;&nbsp;
Az Úr a Seregek Istene... Ha megérinti a földet, kiszárad, és gyászol minden lakója: emelkedik minden, mint a Nílus, és süllyed, mint Egyiptom folyama. Lakóhelyét az égben õ építette fel, boltozatát õ emelte a föld fölé. Õ hívja elõ a tenger vizét, és õ önti a föld színére: az Úr az õ neve.
<br/>&nbsp;&nbsp;&nbsp;&nbsp;
„Izrael fiai, nem vagytok-e ti is olyanok, mint a kusiták fiai? – mondja az Úr. Nem én hoztam-e fel Izraelt Egyiptom földjérõl, a filiszteusokat Kaftorból, az arámokat Kirbõl? Nos, rajta tartom szememet a bûnös országon, hogy eltöröljem a föld színérõl. De Jákob házát mégsem pusztítom el egészen – mondja az Úr. Mert, lám, parancsot adok, és szétszórom Izrael fiait a különféle nemzetek közé, mint amikor rostál az ember, anélkül, hogy egy szem is a földre esnék. Kard élén hullik el népemben minden gonosztevõ, mind, aki mondja: »A vész nem közeleg, nem érkezik el hozzánk.«
<br/>&nbsp;&nbsp;&nbsp;&nbsp;
Azon a napon felállítom Dávid roskadozó sátrát, repedéseit kijavítom, romjait felépítem, helyreállítom, hogy olyan legyen, mint hajdanában volt. Hadd foglalják el azt, ami Edomból megmarad, és minden nemzetet, ahol segítségül hívják nevemet – mondja az Úr, és meg is teszi.
<br/>&nbsp;&nbsp;&nbsp;&nbsp;
Igen, jönnek napok – mondja az Úr –, amikor együtt jár a szántóvetõ és az arató, a sajtoló és a magvetõ, újbor fakad a hegyekbõl, patakzik minden halomból. Népemet, Izraelt helyreállítottam: fölépítik a romba dõlt városokat, és bennük laknak, szõlõskerteket ültetnek, és isszák a borát, kerteket telepítenek és eszik a gyümölcsét. Letelepítem õket földjükre, soha többé nem tépik ki õket földjükbõl, amelyet nekik adtam – mondja az Úr, a te Istened.”
</b>
<p><span class="redsmall">VÁLASZOS ÉNEK</span>
<div align="right" class="red">Vö. ApCsel 15, 16-17. 14.</div>
<br/><b><span class="red">V.</span>
Hogy az emberek keressék az Urat, és minden nép, amelynek rólam adnak nevet, <span class="red">*</span> 
Megkegyelmezek és újra fölverem Dávid sátrát, mondja az Úr.</b>
<br/><b><span class="red">F.</span>
Isten hozzákezdett, hogy a pogányok soraiból népet toborozzon magának, hiszen meg van írva. <span class="red">*</span> 
Megkegyelmezek és újra fölverem Dávid sátrát, mondja az Úr.</b>
<!--{END:OCR18STRc_CIT1}-->
<!--{BEGIN:OCR18STRc_CIT2}-->
<p>
<b>A Barnabásnak tulajdonított levélbõl</b>
<div align="center" class="red">(Cap. 19, 1-3. 5-7. 8-12: Funk 1, 53-57)</div>
<p>
<div align="center" class="redit">A világosság útja</div>
<b>
<p>&nbsp;&nbsp;&nbsp;&nbsp;
A világosság útja ez: ha valaki el akar jutni a jók számára készített helyre, cselekedeteivel törekedjék rá. Megkaptuk annak az ismeretét is, hogy miként járjunk ezen az úton. Szeresd Teremtõdet, tiszteld Alkotódat; dicsõítsd azt, aki megváltott a halálból, szíved legyen egyszerû, lelked gazdag. Ne társulj azokhoz, akik a halál útján járnak, gyûlöld mindazt, ami nem tetszik Istennek. Kerülj minden képmutatást, ne hagyd el az Úr parancsait. Önmagadat ne magasztald fel, légy mindenben alázatos; ne keresd a magad dicsõségét. Ne fogadj el olyan rossz tanácsot, amely embertársad kárára lenne; ne légy elbizakodott. 
<br/>&nbsp;&nbsp;&nbsp;&nbsp;
Embertársadat önmagadnál is jobban szeresd. Tartózkodj a magzatelhajtástól, de születése után se öld meg gyermekedet. Ne vedd le kezedet fiadról vagy leányodról, hanem gyermekségüktõl fogva tanítsd õket istenfélelemre. Embertársad javait ne kívánd meg, ne légy kapzsi. Ne csatlakozz lélekben a kevélyekhez, hanem az alázatosakkal és igazakkal társulj.
<br/>&nbsp;&nbsp;&nbsp;&nbsp;
Bármi történik veled, fogadd szívesen, tudván, hogy semmi sem történik veled Isten akarata nélkül. Ne légy állhatatlan, se kétszínû; a kétféleképpen beszélõ nyelv ugyanis a halál csapdája.
<br/>&nbsp;&nbsp;&nbsp;&nbsp;
Semmit se mondj a sajátodnak, hanem legyen mindened közös embertársaddal; mert ha társörökösök vagytok az örökkévaló dolgokban, mennyivel inkább a mulandókban? Ne légy vakmerõ a beszédben: a száj ugyanis a halál csapdája. Amennyire teheted, légy lelked érdekében tiszta. Ne azért nyújtsd ki kezedet, hogy kapj valamit, hanem inkább adjál. Azokat, akik az Úr igéit hirdetik neked, szeresd, mint szemed világát.
<br/>&nbsp;&nbsp;&nbsp;&nbsp;
Éjjel és nappal idézd emlékezetedbe az ítélet napját. Ezért naponta keresd szent testvéreiddel a találkozást, egyrészt azért, hogy beszédedben, buzdításodban hasonló légy hozzájuk, másrészt azon elmélkedj, hogy hogyan tudsz szavaiddal megmenteni egy lelket, vagy pedig, hogy jót cselekedj bûneid bocsánatára.
<br/>&nbsp;&nbsp;&nbsp;&nbsp;
Ne töprengj, ha adni akarsz, és ne kelletlenül adj. Gondolj arra, hogy ki lesz érdemeid jóságos jutalmazója. Õrizd meg a kapott tanítást, ne adj hozzá, és ne is végy el belõle semmit sem. A rossz mindig gyûlöletes legyen elõtted. Igazságosan ítélkezz. Ne szíts egyenetlenkedést, hanem inkább békítsd ki a veszekedõket. Valld meg bûneidet. Rossz lelkiismerettel ne kezdj imádkozni. Ez a világosság útja.
</b>
<p><span class="redsmall">VÁLASZOS ÉNEK</span>
<div align="right" class="red">Zsolt 118, 101-102</div>
<br/><b><span class="red">V.</span>
Minden gonosz úttól távol tartom lábamat, <span class="red">*</span> 
Hogy megtarthassam szavadat, Uram.</b>
<br/><b><span class="red">F.</span>
Meghozott ítéleteidtõl sosem hajlok el, te magad tanítottál rájuk. <span class="red">*</span> 
Hogy megtarthassam szavadat, Uram.</b>
<!--{END:OCR18STRc_CIT2}-->

CSÜTÖRTÖK
<!--{BEGIN:OCR18STVc_CIT1}-->
<p>
<b>Kezdõdik Ozeás próféta könyve </b>
<div align="right" class="red">1, 1-9; 3, 1-5</div>
<div align="center" class="redit">Isten népe iránti szeretetének jelképe a próféta</div>
<b>
<p>&nbsp;&nbsp;&nbsp;&nbsp;
Az Úr szózatot intézett Ozeáshoz, Beéri fiához, Uzija, Jotam, Acház és Hiszkija júdeai királyok idejében, s Jerobeamnak, Joás fiának, Izrael királyának idejében.
<br/>&nbsp;&nbsp;&nbsp;&nbsp;
Amikor az Úr szólni kezdett, ezt mondta az Úr Ozeásnak: „Menj, és végy feleségül egy házasságtörõ asszonyt, és legyenek bûnben fogant gyermekeid; mert hûtlenül elhagyta az ország az Urat.” El is ment, feleségül vette Gomert, Diblaim lányát. Az asszony fogant, és fiuk született. Ekkor azt mondta az Úr: „Nevezd el Jiszreelnek, mert rövidesen megtorlom Jiszreel vérét Jehu házán, és megszüntetem Izrael házának királyságát. Jiszreel völgyében azon a napon összetöröm Izrael íját.”
<br/>&nbsp;&nbsp;&nbsp;&nbsp;
Amikor az asszony ismét fogant és leányt szült, így szólt az Úr: „Hívd »Nincs irgalom«-nak, mert ezentúl nem irgalmazok Izrael házának, nem bocsátok meg nekik többé. Júda házához azonban irgalmas leszek: megmentem õket az Úr, az õ Istenük által; nem íjjal, karddal és harccal, nem lovakkal vagy lovasokkal mentem meg õket.” Amikor „Nincs irgalmat” elválasztotta, fogant, és fiút szült. Erre így szólt az Úr: „Nevezd el »Nem népem«-nek, mert nem vagytok többé az én népem, és én sem vagyok többé a ti Istenetek.”
<br/>&nbsp;&nbsp;&nbsp;&nbsp;
Az Úr késõbb így szólt hozzám: „Menj el újra, és szeress egy olyan asszonyt, aki bár szereti a férje, mégis házasságot tör, úgy, ahogy az Úr szereti Izrael fiait, noha más istenekben bizakodnak, és szeretik a mazsolás kalácsot.” Meg is szereztem magamnak tizenöt ezüstért és másfél mérõ árpáért. Azután így szóltam hozzá: „Nálam maradsz hosszú ideig: nem törsz házasságot, nem leszel más férfié, s én is így teszek érted.”
<br/>&nbsp;&nbsp;&nbsp;&nbsp;
Mert Izrael fiai is sokáig lesznek király és fejedelem nélkül, áldozat és kõoszlopok nélkül, efod és teráfok nélkül. Izrael fiai azután megtérnek. Keresni fogják az Urat, az õ Istenüket és királyukat, Dávidot. Az Úrhoz menekülnek remegve, s az õ javaihoz a végsõ idõkben.
</b>
<p><span class="redsmall">VÁLASZOS ÉNEK</span>
<div align="right" class="red">1 Pét 2, 9. 10; Róm 9, 26</div>
<br/><b><span class="red">V.</span>
Ti választott nemzetség, királyi papság vagytok. <span class="red">*</span> 
Ti valamikor nem voltatok nép, most pedig Isten népe vagytok.</b>
<br/><b><span class="red">F.</span>
Ahol azt mondják nekik: „Nem vagytok az én népem”, az élõ Isten fiainak hívják majd õket. <span class="red">*</span> 
Ti valamikor nem voltatok nép, most pedig Isten népe vagytok.</b>
<!--{END:OCR18STVc_CIT1}-->
<!--{BEGIN:OCR18STVc_CIT2}-->
<p>
<b>Balduin canterburyi püspök értekezéseibõl</b>
<div align="center" class="red">(Tract. 10: PL 204, 513-514. 516)</div>
<p>
<div align="center" class="redit">Erõs a szeretet, mint a halál</div>
<b>
<p>&nbsp;&nbsp;&nbsp;&nbsp;
Erõs a halál, amely képes arra, hogy megfosszon minket az élet ajándékától. Erõs a szeretet, amely egy jobb életbe tud bennünket bevezetni.
<br/>&nbsp;&nbsp;&nbsp;&nbsp;
Erõs a halál, amely elég hatalmas arra, hogy megfosszon minket a testi élettõl. Erõs a szeretet, amelynek hatalma van arra is, hogy amit a halál elzsákmányolt tõlünk, azt visszavegye tõle, és vissza is adja nekünk.
<br/>&nbsp;&nbsp;&nbsp;&nbsp;
Erõs a halál, amelynek senki emberfia nem tud ellenállni. Erõs a szeretet, hiszen le tudja gyõzni a halált, le tudja törni fullánkját, meg tudja szelídíteni támadását, és képes arra is, hogy meghiúsítsa gyõzelmét. Eljön ugyanis az idõ, amikor a halált majd ilyen becsmérlõ szó fogja érni: Halál, hol a te fullánkod? Halál, hol a te gyõzelmed? (1 Kor 15, 55).
<br/>&nbsp;&nbsp;&nbsp;&nbsp;
Erõs a szeretet, mint a halál (vö. Én 8, 6), mert Krisztus szeretete a halál halála. Ezért mondja: Ó halál, én leszek a halálod; alvilág, én leszek a te halálos marásod (Oz 13, 14). Az a szeretet is, amellyel mi szeretjük Krisztust, olyan erõs, mint a halál, mivel ez a szeretet is bizonyos értelemben halál, kioltja tudniillik a régi életet, eltörli a bûnöket, és eltemeti az örök halált hozó cselekedeteket.
<br/>&nbsp;&nbsp;&nbsp;&nbsp;
Ez a mi Krisztus iránti szeretetünk már viszontszeretet, bár hasonló Krisztus irántunk való szeretetéhez, de kisebb annál. Õ ugyanis elõbb szeretett minket (1 Jn 4, 10), és irántunk tanúsított szeretetével példát adott nekünk, hogy hasonlók legyünk hozzá, levetve a földi ember képét és felöltve a mennyei emberét: ahogy õ szeretett minket, mi is úgy szeressük õt. Hiszen ebben példát adott nekünk, hogy kövessük õt (vö. 1 Pét 2, 21).
<br/>&nbsp;&nbsp;&nbsp;&nbsp;
Ezért mondja: Tégy a szívedre pecsétnek (Én 8, 6). Mintha ezt mondaná: „Szeress engem, ahogyan én szeretlek téged. Legyek a lelkedben, emlékezetedben, vágyaidban, sóhajtásaidban, gyötrõdésedben és sírásodban. Ember, emlékezz arra, hogy milyenné tettelek, mennyire kiemeltelek a többi teremtmények közül, milyen méltósággal ajándékoztalak meg, mekkora dicsõséggel és tisztelettel koronáztalak meg, milyen kevéssel tettelek kisebbé az angyaloknál, mennyire a lábad alá vetettem mindent. Ne feledd, hogy ennyi mindent tettem érted, de azt se, hogy még mennyi kegyetlenséget és méltánytalanságot is elviseltem érted. Ebbõl aztán te ítéld meg, hogy nem vagy-e méltánytalan velem szemben, ha nem szeretsz engem. Hiszen ki szeret téged annyira, mint én? Ki teremtett téged, ha nem én? Ki váltott meg téged, ha nem én?”
<br/>&nbsp;&nbsp;&nbsp;&nbsp;
Uram, vedd ki belõlem a kõszívet, az én megdermedt, körülmetéletlen szívemet; adj nekem új szívet, érzõ szívet és tiszta szívet! Te, aki megtisztítod az ember szívét és szereted a tiszta szívet, vedd birtokodba szívemet és te lakozz benne, legyen a tiéd és töltsd azt be te, aki több vagy, mint legmerészebb álmaim, és közelebb vagy hozzám, mint legbensõbb énem! Te, aki a szépség mintája és a szentség pecsétje vagy, formáld szívemet képmásoddá; szenteld meg szívemet irgalmaddal, szívem Istene és örökrésze mindig az Isten (Zsolt 72, 26). Ámen.
</b>
<p><span class="redsmall">VÁLASZOS ÉNEK</span>
<div align="right" class="red">Én 8, 6-7; Jn 15, 13</div>
<br/><b><span class="red">V.</span>
Mint a halál, olyan erõs a szerelem. Nyila tüzes nyíl, az Úrnak lángja; <span class="red">*</span> 
Tengernyi víz sem olthatja el a szerelmet.</b>
<br/><b><span class="red">F.</span>
Senki sem szeret jobban, mint az, aki életét adja barátaiért <span class="red">*</span> 
Tengernyi víz sem olthatja el a szerelmet.</b>
<!--{END:OCR18STVc_CIT2}-->

PÉNTEK
<!--{BEGIN:OCR18PIc_CIT1}-->
<p>
<b>Ozeás próféta könyvébõl</b>
<div align="right" class="red">2, 4. 6-24</div>
<div align="center" class="redit">Az Úr megtisztítja, aztán visszafogadja jegyesét</div>
<b>
<p>&nbsp;&nbsp;&nbsp;&nbsp;
Ezt mondja az Úr: „Szálljatok perbe anyátokkal, szálljatok perbe, mert többé nem feleségem, és én sem vagyok többé a férje. Távolítsa el arcáról hûtlenségét.
<br/>&nbsp;&nbsp;&nbsp;&nbsp;
Ezért, lám, eltorlaszolom tövissel az útját; falat emelek elé, hogy ne találja ösvényeit. Keresi majd szeretõit, de nem leli õket, hiába kutatja, nem találja meg soha. Akkor így szól: »Elmegyek, visszatérek elõzõ férjemhez, mert jobb volt nekem régen, mint most.« Nem ismerte el, hogy én adtam neki a gabonát, a bort, az olajat, én adtam neki az ezüstöt és az aranyat, amelybõl a Baalokat csinálta.
<br/>&nbsp;&nbsp;&nbsp;&nbsp;
Ezért visszaveszem tõle gabonámat, ha eljön az ideje, s boromat is a maga idejében; megvonom tõle gyapjúmat és lenemet, amellyel meztelenségét takargatja. Majd feltárom szégyenét szeretõi elõtt, és senki sem szabadítja ki kezembõl. Örömünnepeit megszüntetem, újholdját, szombatját és minden ünnepét. Letarolom szõlejét és fügefáit, amelyekrõl azt mondta: »Ez a bérem, amelyet szeretõimtõl kaptam.« Vadonná változtatom, a mezei vadak táplálékává. Megtorlom rajta a Baalok napjait, amikor illatáldozatot mutatott be nekik; nyakékkel és függõvel díszítette magát, úgy ment szeretõi után, rólam pedig megfeledkezett! – mondja az Úr.
<br/>&nbsp;&nbsp;&nbsp;&nbsp;
Ezért majd magamhoz édesgetem, kiviszem a pusztába, s szívére beszélek. Visszaadom neki szõlõskertjeit, Ákor völgyét, mint reménye csillagát, hogy úgy válaszoljon, mint ifjúsága napjaiban, mint akkor, amikor feljött Egyiptom földjérõl.
<br/>&nbsp;&nbsp;&nbsp;&nbsp;
Azon a napon – mondja az Úr – így szólít majd engem: »Férjem!« és nem mondja nekem: »Baalom!« Nem hagyom, hogy a Baalok nevét ajkára vegye, ne is emlékezzek többé a nevükre. Azon a napon a kedvéért szövetséget kötök a mezõ vadjával, a magasban szárnyaló és a földön csúszó állatokkal; eltüntetem az országból az íjat, a kardot, a háborút, és zavartalan nyugalmat biztosítok nekik.
<br/>&nbsp;&nbsp;&nbsp;&nbsp;
Eljegyezlek magamnak örökre, eljegyezlek igazsággal, törvénnyel, jósággal és szeretettel. Eljegyezlek hûséggel, hogy megismerd az urat.
<br/>&nbsp;&nbsp;&nbsp;&nbsp;
Azon a napon válaszolok – mondja az Úr –, válaszolni fogok az égnek, és az válaszol a földnek, a föld is válaszol a gabonának, a bornak, az olajnak, azok pedig Jiszreelnek. Elültetem az országban, »Nincs irgalom«- nak meg irgalmazok, »Nem népem«-hez meg így szólok: »Népem vagy!« Õ meg azt mondja majd: »Én Istenem!«
</b>
<p><span class="redsmall">VÁLASZOS ÉNEK</span>
<div align="right" class="red">Jel 19, 7. 9; Oz 2, 20</div>
<br/><b><span class="red">V.</span>
Elérkezett a Bárány menyegzõjének napja, már fel is készült menyasszonya: <span class="red">*</span> 
Boldogok, akik hivatalosak a Bárány menyegzõi lakomájára!</b>
<br/><b><span class="red">F.</span>
Eljegyezlek hûséggel, hogy megismerd az Urat. <span class="red">*</span> 
Boldogok, akik hivatalosak a Bárány menyegzõi lakomájára!</b>
<!--{END:OCR18PIc_CIT1}-->
<!--{BEGIN:OCR18PIc_CIT2}-->
<p>
<b>Keresztes Szent János áldozópapnak a „Szellemi páros ének” címû munkájából</b>
<div align="center" class="red">(Red. A, str. 38)</div>
<p>
<div align="center" class="redit">Eljegyeztelek téged magamnak mindörökre</div>
<b>
<p>&nbsp;&nbsp;&nbsp;&nbsp;
Az Istennel egyesült és hozzá hasonult lélek Istenben a fölséges Isten felé lehel valamilyen lehelést, az istenihez hasonlót, amelyet Isten a lélekben lakozván önmagában lehel, mint a Lélek lehelésének a mintáját. Amennyire én értem, ez az, amit Szent Pál e szavakkal akart mondani: Mivel az Isten fiai vagytok, a Fia Lelkét árasztotta szívetekbe az Isten, aki õt így szólítja: Abba, Atya! (Gal 4, 6). A tökéletes emberekben ez megvalósul.
<br/>&nbsp;&nbsp;&nbsp;&nbsp;
De nincs is semmi okunk kételkedni abban, hogy a lélek képes ily magasra jutni. Mert ha Isten jósága egyesíti õt a Szentháromsággal, akkor a lélek Istenhez hasonul. Mi van abban hihetetlen, hogy értelmével, megismerésével és szeretetével az ember is úgy mûködjék – vagyis jobban mondva, a Szentháromsággal együtt mûködjék –, mint maga a Szentháromság? Ezt azonban Istenben részesülve cselekszi, azaz maga Isten végzi benne ezt a mûködést.
<br/>&nbsp;&nbsp;&nbsp;&nbsp;
Hogy pedig ez mi módon történik, arról az emberi értelem és bölcsesség mást nem mondhat, csak bemutatja: az Isten Fia maga szerezte meg és érdemelte ki nekünk ezt a magasztos méltóságot, hogy Isten gyermekei lehessünk (vö. Jn 1, 12). Õ maga ugyanis így imádkozott az Atyához: Atyám, azt akarom, hogy akiket nekem adtál, ott legyenek velem, ahol én vagyok (Jn 17, 24), vagyis más szóval, hogy a mibennünk való részesülés által ugyanazt cselekedjék, amit én cselekszem. Sõt többet is mond: De nemcsak értük könyörgök, hanem azokért is, akik szavukra hinni fognak bennem. Legyenek mindnyájan egy. Amint te, Atyám, bennem vagy s én tebenned, úgy legyenek õk is bennünk, hogy így elhiggye a világ, hogy te küldtél engem. Megosztottam velük a dicsõséget, amelyben részesítettél, hogy egy legyenek, amint mi egy vagyunk: én bennük, te bennem, hogy így õk is teljesen egy legyenek, s megtudja a világ, hogy te küldtél engem, és szereted õket, amint engem szerettél (Jn 17, 20-23).
<br/>&nbsp;&nbsp;&nbsp;&nbsp;
Ez pedig úgy történik, hogy részesít minket is ugyanabban a szeretetben, amely õt a Fiúval köti össze, habár nem természet szerint – mint teszi a Fiúval –, hanem a szeretetben való egyesülés és hozzáhasonulás révén. Magától értetõdõleg a Fiú itt nem azt mondja az Atyának, hogy a szentek lényegileg és természetileg legyenek úgy egyek, mint az Atya és a Fiú, hanem azt kéri, hogy egyek legyenek a szeretetben való egyesülés által, amint a szeretetegységben egy az Atya és a Fiú. A lelkek tehát ugyanazokat a javakat, amelyek az Atyában és a Fiúban a természet alapján vannak meg, részesedés folytán birtokolják, és így részesedés szerint valóban isteniek, hasonlók Istenhez, és részesednek Istenbõl.
<br/>&nbsp;&nbsp;&nbsp;&nbsp;
Ezért mondja Szent Péter: Töltsön el benneteket kegyelemmel és békével Istennek és Urunknak, Jézusnak az ismerete! Isteni ereje az Isten szerinti jámbor élethez mindent megadott nekünk: megismertük azt, aki saját dicsõségével és erejével meghívott minket. Értékes és nagy ígéreteket kaptunk, hogy általuk részeseivé legyetek az isteni természetnek (2 Pét 1, 2-4). Így jön létre, hogy a lélek a Szentháromság mûködésében részesedik az említett bensõ egyesülés révén. Ez ugyan tökéletesen csak az eljövendõ másvilágon fog megvalósulni, azonban már ebben az életben is nagymértékben érezhetõ, és már elõre lehet azt élvezni.
<br/>&nbsp;&nbsp;&nbsp;&nbsp;
Ó lelkek, akik ilyen fenséges nagy dicsõségre vagytok teremtve, mit csináltok? Mire törekszetek? Ó mekkora szerencsétlenség, hogy Ádám fiai vaksággal vannak megverve: akkora fény ragyogására is vakok, és ilyen hangos szózatokra is süketek!
</b>
<p><span class="redsmall">VÁLASZOS ÉNEK</span>
<div align="right" class="red">1 Jn 3, 1. 2</div>
<br/><b><span class="red">V.</span>
Nézzétek, mekkora szeretettel van irántunk az Atya: <span class="red">*</span> 
Az Isten gyermekeinek hívnak minket, és azok is vagyunk.</b>
<br/><b><span class="red">F.</span>
Tudjuk, hogy ha megjelenik, hozzá leszünk hasonlók, mert látni fogjuk, amint van. <span class="red">*</span> 
Az Isten gyermekeinek hívnak minket, és azok is vagyunk.</b>
<!--{END:OCR18PIc_CIT2}-->

SZOMBAT
<!--{BEGIN:OCR18SOc_CIT1}-->
<p>
<b>Ozeás próféta könyvébõl</b>
<div align="right" class="red">6, 1 – 7, 2</div>
<div align="center" class="redit">A színleges megtérés hiábavalósága</div>
<b>
<p>&nbsp;&nbsp;&nbsp;&nbsp;
Ezt mondja az Úr: „Nyomorúságukban hamar hozzám sietnek: »Jöjjetek, térjünk vissza az Úrhoz, mert õ szaggatott szét, de õ is gyógyít meg minket, õ sebesített meg, de õ is kötöz be bennünket. Életre támaszt minket két nap múlva és feltámaszt a harmadik napon, hogy élhessünk az õ színe elõtt. Ismerjük meg õt, törekedjünk megismerni az Urat. Eljötte oly biztos, mint a hajnalhasadás, eljön hozzánk, mint a zápor, mint a földre hulló tavaszi esõ.« 
<br/>&nbsp;&nbsp;&nbsp;&nbsp;
Mit tegyek veled, Efraim? Mit tegyek veled, Júda? Ragaszkodástok olyan csak, mint a reggeli felhõ, mint a fölszálló harmat. Ezért ostoroztam õket a próféták által, ezért öltem õket ajkam igéivel. – Ítéleteid úgy ragyognak, mint a kelõ nap. – Mert irgalmasságot akarok és nem áldozatot, istenismeretet inkább, mint égõáldozatokat.
<br/>&nbsp;&nbsp;&nbsp;&nbsp;
Adamnál mégis megszegték szövetségemet, megbántottak ott engem. Gileád a gonosztevõk városa, vértõl áztatott föld. Mint csapatosan leselkedõ rablók, olyan a papok társasága, mint rablógyilkosok a szichemi úton, valóban gonosz tetteket visznek végbe. Rettenetes, amit Bételben láttam: Efraim ott paráználkodik, Izrael beszennyezi magát. Júda, rád is aratás vár, amikor helyreállítom népemet!
<br/>&nbsp;&nbsp;&nbsp;&nbsp;
Amikor Izraelt gyógyítani akartam, elõtûnt Efraim vétke és Szamaria gonoszsága: hazugsággal vétkeznek, betör a fosztogató, kinn meg rablók járnak. Mégsem mondják szívükben, hogy minden gonoszságukra emlékezem; tetteik körbezárják õket, ott vannak színem elõtt.”
</b>
<p><span class="redsmall">VÁLASZOS ÉNEK</span>
<div align="right" class="red">Mt 9, 13; Oz 6, 6. 4</div>
<br/><b><span class="red">V.</span>
Menjetek és tanuljátok meg, mit jelent: <span class="red">*</span> 
Irgalmasságot akarok és nem áldozatot; istenismeretet inkább, mint égõáldozatokat.</b>
<br/><b><span class="red">F.</span>
Ragaszkodástok olyan csak, mint a reggeli felhõ, mint a fölszálló harmat. <span class="red">*</span> 
Irgalmasságot akarok és nem áldozatot; istenismeretet inkább, mint égõáldozatokat.</b>
<!--{END:OCR18SOc_CIT1}-->
<!--{BEGIN:OCR18SOc_CIT2}-->
<p>
<b>Szent Iréneusz püspök és vértanú „Az eretnekségek ellen” címû értekezésébõl</b>
<div align="center" class="red">(Lib. 4, 17, 4-6: SCh 100, 590-594)</div>
<p>
<div align="center" class="redit">Irgalmasságot akarok és nem áldozatot</div>
<b>
<p>&nbsp;&nbsp;&nbsp;&nbsp;
Nem ételáldozatot és égõáldozatot kért Isten az emberektõl üdvösségük elnyerésére, hanem hitet, engedelmességet és igazságosságot. Ozeás próféta által így tanítja, hogy mi az õ akarata: Nem az áldozat kell nekem, hanem az irgalmasság; nem az égõáldozat, hanem Isten ismerete (Oz 6, 6). Urunk is hasonlóan figyelmezteti hallgatóit: Ha tudnátok, mit jelent: Irgalmasságot akarok, nem pedig áldozatot, nem ítélnétek el az ártatlanokat (Mt 12, 7). Ezzel tanúságot tesz a próféták mellett, hogy õk az igazságot hirdették, hallgatóit viszont bûnük miatt oktalansággal vádolja.
<br/>&nbsp;&nbsp;&nbsp;&nbsp;
Tanítványainak meghagyta, hogy a teremtett dolgok zsengéit áldozzák Istennek, nem azért, mintha õ rászorulna, hanem hogy õk ne legyenek terméketlenek és hálátlanok. Jézus ezért a teremtett dolgok közül származó kenyeret fogta, hálát adott, és így szólt: Ez az én testem. Ugyanígy a kehely borát, amely hozzánk hasonlóan teremtmény, saját vérének vallotta, így tanított az Újszövetség új áldozatára. Ezt vette át az Egyház az apostoloktól, és az egész világon ezt mutatja be Istennek, aki eledelt készít nekünk, tudniillik újszövetségi ajándékainak a zsengéjét, amelyrõl Malakiás, a tizenkét próféta egyike így jövendölt: Nem találom kedvemet bennetek – mondja a mindenható Úr –, nem fogadom szívesen kezetekbõl az ételáldozatot. De napkeltétõl napnyugtáig megdicsõül az én nevem a népek között. Jó illatú áldozatot mutatnak be mindenütt, tiszta ételáldozatot a nevemnek. Mert nagy az én nevem a népek között – mondja a mindenható Úr (Mal 1, 10-11). Ezzel világosan jelezte, hogy elõbb majd megszûnik a választott nép áldozata, s azután majd minden helyen bemutatnak neki ételáldozatot, és ez tiszta áldozat lesz, nevét pedig majd magasztalják a nemzetek is.
<br/>&nbsp;&nbsp;&nbsp;&nbsp;
Mi más lenne ez a név, amelyet a nemzetek magasztalnak, mint a mi Urunk neve, aki megdicsõíti az Atyát és megdicsõíti az embert is? Mivel ez a név az Atya Fiáé, a Fiú pedig az Atya által lett emberré, ezért mondhatja a Fiú nevét az Atya is magáénak. Amint az a király, aki megfesti fia képét, joggal vallhatja azt a képet kétszeresen a magáénak: egyrészt mert az õ fiáé, másrészt mert maga festette, így Jézus Krisztus nevét is, amelyet az Egyház az egész világon magasztal, az Atya magáénak vallja: egyrészt mert az õ Fiáé, másrészt pedig, mert a Jézus nevét is õ maga adta az emberek üdvösségére.
<br/>&nbsp;&nbsp;&nbsp;&nbsp;
Mivel tehát a Fiú neve az Atyáé, és az Egyház Jézus Krisztus által mutatja be áldozatát a mindenható Istennek, ezért kétszeresen igaz: Jó illatú áldozatot mutatnak be mindenütt, tiszta ételáldozatot a nevemnek (Mal 1, 10-11). János pedig a Jelenések könyvében a szentek imádságát (vö. Jel 8, 3. 4) nevezi jó illatú áldozatnak.
</b>
<p><span class="redsmall">VÁLASZOS ÉNEK</span>
<div align="right" class="red">Vö. Lk 22, 19. 20; Péld 9, 5</div>
<br/><b><span class="red">V.</span>
Ez az én testem, amely értetek adatik; ez az Újszövetség vére, mely értetek kiontatik, mondja az Úr; <span class="red">*</span> 
Valahányszor veszitek, ezt cselekedjétek az én emlékezetemre.</b>
<br/><b><span class="red">F.</span>
Jöjjetek, egyétek az én étkemet és igyátok a bort, amelyet nektek kevertem. <span class="red">*</span> 
Valahányszor veszitek, ezt cselekedjétek az én emlékezetemre.</b>
<!--{END:OCR18SOc_CIT2}-->
</body>
</html>
