<html>
<head>
<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<title>64. zsoltár</title>
</head>
<body class="psalm">

<!--{BEGIN:ZALM65}-->
<div class="psalm-title">64. zsoltár</div>
<div class="psalm-subtitle">Ünnepélyes hálaadás</div>
<div class="psalm-idea"><i>Sion alatt a mennyei várost kell értenünk</i> (Origenész).</div>
<p class='verse start'>Téged illet, Isten, Sion hegyén a dicsérõ ének,&nbsp;*</p>
<p class='verse cont'><!--{KRIZIK}-->neked teljesítik Jeruzsálemben</p>
<p class='verse cont'>a fogadalmakat.</p>
<p class='verse start'>Mivel te meghallgatod az imát,&nbsp;*</p>
<p class='verse cont'>hozzád viszi bûne terhét minden ember.</p>
<p class='verse start'>Terheljenek bár gonosz tetteink,&nbsp;*</p>
<p class='verse cont'>eltörlöd azokat irgalmasan.</p>
<p class='verse start'>Boldog, akit kiválasztasz, és magadhoz emelsz,&nbsp;*</p>
<p class='verse cont'>hogy csarnokodban élhesse életét.</p>
<p class='verse start'>Ó, hadd telhessünk el házad javaival,&nbsp;*</p>
<p class='verse cont'>templomod szentségével!</p>
<p class='verse start'>Mivel igaz vagy, csodákat mûvelsz,&nbsp;†</p>
<p class='verse cont'>s úgy hallgatsz meg minket, szabadító Istenünk,&nbsp;*</p>
<p class='verse cont'>minden földhatárnak</p>
<p class='verse cont last'>és messzi tengernek reménye!</p>

<p class='verse start'>Erõddel szilárd hegyeket emelsz,&nbsp;*</p>
<p class='verse cont'>hatalommal övezed derekad.</p>
<p class='verse start'>Megzabolázod a tenger harsogását,</p>
<p class='verse cont'>mennydörgõ hullámait&nbsp;*</p>
<p class='verse cont'>és a népek háborgását.</p>
<p class='verse start'>Csodajeleidet félik, akik a föld határain laknak:&nbsp;*</p>
<p class='verse cont last'>Keletnek és Nyugatnak te vagy öröme.</p>

<p class='verse start'>Meglátogatod a földet, és megöntözöd,&nbsp;*</p>
<p class='verse cont'>elhalmozod áldásoddal.</p>
<p class='verse start'>Az egek csatornáit megtöltöd vízzel;&nbsp;†</p>
<p class='verse cont'>gabonát nevelsz az embernek,&nbsp;*</p>
<p class='verse cont'>és termékennyé teszed a földet.</p>
<p class='verse start'>Barázdáit megöntözöd, rögeit elboronálod,&nbsp;*</p>
<p class='verse cont last'>záporokkal porhanyítod, s termését megáldod.</p>

<p class='verse start'>Az esztendõt áldásoddal koronázod,&nbsp;*</p>
<p class='verse cont'>s lábad nyomán elárad a bõség.</p>
<p class='verse start'>Vízzel töltekeznek a szomjas legelõk,&nbsp;*</p>
<p class='verse cont last'>és ujjonganak körös-körül a halmok.</p>

<p class='verse start'>A réteket nyájak lepik el,&nbsp;†</p>
<p class='verse cont'>a völgyekben gabona hullámzik;&nbsp;*</p>
<p class='verse cont'>minden ujjong, és dalol színed elõtt.</p>
<!--{END:ZALM65}-->
<br/>
<hr>
<center><span class="small">© <a href="mailto:videky-hu@breviar.sk">Juraj Vidéky</a></span>
<span class="small">© <a href="mailto:eleklaszlo@freemail.hu">László Elek</a></span></center>
</p>
</body>
</html>