<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 67 (68)</title>
</head>
<body>
<!--{BEGIN:ZALM68_I}-->
<center><b><font color="#FF0000">Psalmus 67 (68)</font></b>
<br><font color="#FF0000">Triumphalis ingressus Domini</font></center>
<!--{BEGIN:PSALMODIA_MYSLIENKA}--><p><i>Ascendens in altum captivam duxit captivitatem, dedit dona hominibus</i> (Eph 4, 8).<!--{END:PSALMODIA_MYSLIENKA}-->
<center><p><b><font color="#FF0000">I</font></b></center>
<p><b>Exsúrgit Deus, et dissipántur inimíci eius; *<br>
&nbsp;&nbsp;&nbsp; et fúgiunt qui odérunt eum a fácie eius.<br>
Sicut dissipátur fumus, tu díssipas; †<br>
&nbsp;&nbsp;&nbsp; sicut fluit cera a fácie ignis, *<br>
&nbsp;&nbsp;&nbsp; sic péreunt peccatóres a fácie Dei.<br>
Et iusti laeténtur et exsúltent in conspéctu Dei *<br>
&nbsp;&nbsp;&nbsp; et delecténtur in laetítia.</b>
<font color="#FF0000">—</font>
<p><b>Cantáte Deo, psalmum dícite nómini eius; †<br>
&nbsp;&nbsp;&nbsp; iter fácite ei, qui fertur super nubes: *<br>
&nbsp;&nbsp;&nbsp; Dóminus nomen illi.<br>
Iubiláte in conspéctu eius; †<br>
&nbsp;&nbsp;&nbsp; pater orphanórum et iudex viduárum, *<br>
&nbsp;&nbsp;&nbsp; Deus in habitáculo sancto suo.<br>
Deus, qui inhabitáre facit desolátos in domo, †<br>
&nbsp;&nbsp;&nbsp; qui edúcit vinctos in prosperitátem; *<br>
&nbsp;&nbsp;&nbsp; verúmtamen rebélles habitábunt in árida terra.</b>
<font color="#FF0000">—</font>
<p><b>Deus, cum egrederéris in conspéctu pópuli tui, *<br>
&nbsp;&nbsp;&nbsp; cum pertransíres in desérto, terra mota est,<br>
étiam caeli distillavérunt a fácie Dei Sínai, *<br>
&nbsp;&nbsp;&nbsp; a fácie Dei Israel.<br>
Plúviam voluntáriam effundébas, Deus; *<br>
&nbsp;&nbsp;&nbsp; hereditátem tuam infirmátam, tu refecísti eam.<br>
Animália tua habitábant in ea, *<br>
&nbsp;&nbsp;&nbsp; parásti in bonitáte tua páuperi, Deus.</b>
<!--{END:ZALM68_I}-->
<br><!--{BEGIN:ZALM68_II}-->
<center><b><font color="#FF0000">II</font></b></center>
<p><b>Dóminus dat verbum; *<br>
&nbsp;&nbsp;&nbsp; vírgines annuntiántes bona sunt agmen ingens:<br>
«Reges exercítuum fúgiunt, fúgiunt, *<br>
&nbsp;&nbsp;&nbsp; et spécies domus dívidit spólia.<br>
Et vos dormítis inter médias caulas: *<br>
&nbsp;&nbsp;&nbsp; alae colúmbae nitent argénto, et pennae eius pallóre auri.<br>
Dum dispérgit Omnípotens reges super eam, *<br>
&nbsp;&nbsp;&nbsp; nive dealbátur Selmon».</b>
<font color="#FF0000">—</font>
<p><b>Mons Dei mons Basan, *<br>
&nbsp;&nbsp;&nbsp; mons cacúminum mons Basan.<br>
Ut quid invidétis, montes cacúminum, †<br>
&nbsp;&nbsp;&nbsp; monti, in quo beneplácitum est Deo inhabitáre? *<br>
&nbsp;&nbsp;&nbsp; Etenim Dóminus habitábit in finem.<br>
Currus Dei decem mília mílium: *<br>
&nbsp;&nbsp;&nbsp; Dóminus venit de Sínai in sancta.<br>
Ascendísti in altum, captívam duxísti captivitátem; †<br>
&nbsp;&nbsp;&nbsp; accepísti in donum hómines, *<br>
&nbsp;&nbsp;&nbsp; ut étiam rebélles hábitent apud Dóminum Deum.</b>
<font color="#FF0000">—</font>
<p><b>Benedíctus Dóminus die quotídie; *<br>
&nbsp;&nbsp;&nbsp; portábit nos Deus salutárium nostrórum.<br>
Deus noster, Deus ad salvándum; *<br>
&nbsp;&nbsp;&nbsp; et Dómini, Dómini éxitus mortis.<br>
Verúmtamen Deus confrínget cápita inimicórum suórum, *<br>
&nbsp;&nbsp;&nbsp; vérticem capillátum perambulántium in delíctis suis.</b>
<font color="#FF0000">—</font>
<p><b>Dixit Dóminus: «Ex Basan redúcam, *<br>
&nbsp;&nbsp;&nbsp; redúcam de profúndo maris,<br>
ut intingátur pes tuus in sánguine, *<br>
&nbsp;&nbsp;&nbsp; lingua canum tuórum ex inimícis portiónem invéniat».</b>
<!--{END:ZALM68_II}-->
<br><!--{BEGIN:ZALM68_III}-->
<center><b><font color="#FF0000">III</font></b></center>
<p><b>Vidérunt ingréssus tuos, Deus, *<br>
&nbsp;&nbsp;&nbsp; ingréssus Dei mei, regis mei in sancta.<br>
Praecédunt cantóres, †<br>
&nbsp;&nbsp;&nbsp; postrémi véniunt psalléntes, *<br>
&nbsp;&nbsp;&nbsp; in médio iuvénculae tympanístriae.<br>
«In ecclésiis benedícite Deo, *<br>
&nbsp;&nbsp;&nbsp; Dómino, vos de fóntibus Israel».<br>
Ibi Béniamin adulescéntulus ducens eos, †<br>
&nbsp;&nbsp;&nbsp; príncipes Iudae cum turma sua, *<br>
&nbsp;&nbsp;&nbsp; príncipes Zábulon, príncipes Néphthali.</b>
<font color="#FF0000">—</font>
<p><b>Manda, Deus, virtúti tuae; *<br>
&nbsp;&nbsp;&nbsp; confírma hoc, Deus, quod operátus es in nobis.<br>
A templo tuo in Ierúsalem *<br>
&nbsp;&nbsp;&nbsp; tibi áfferent reges múnera.<br>
Increpa feram arúndinis, †<br>
&nbsp;&nbsp;&nbsp; congregatiónem taurórum in vítulis populórum, *<br>
&nbsp;&nbsp;&nbsp; prostérnant se cum láminis argénti.<br>
Díssipa gentes, quae bella volunt. †<br>
&nbsp;&nbsp;&nbsp; Vénient optimátes ex AEgýpto, *<br>
&nbsp;&nbsp;&nbsp; AEthiópia praevéniet manus suas Deo.</b>
<font color="#FF0000">—</font>
<p><b>Regna terra, cantáte Deo, psállite Dómino, †<br>
&nbsp;&nbsp;&nbsp; psállite Deo, qui fertur super caelum caeli ad oriéntem; *<br>
&nbsp;&nbsp;&nbsp; ecce dabit vocem suam, vocem virtútis.</b>
<font color="#FF0000">—</font>
<p><b>Tribúite virtútem Deo. †<br>
&nbsp;&nbsp;&nbsp; Super Israel magnificéntia eius *<br>
&nbsp;&nbsp;&nbsp; et virtus eius in núbibus.<br>
Mirábilis, Deus, de sanctuário tuo! †<br>
&nbsp;&nbsp;&nbsp; Deus Israel ipse tríbuet virtútem et fortitúdinem plebi suae. *<br>
&nbsp;&nbsp;&nbsp; Benedíctus Deus!</b>
<!--{END:ZALM68_III}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
