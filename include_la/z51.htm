<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 50 (51)</title>
</head>
<body>
<!--{BEGIN:ZALM51}-->
<center><b><font color="#FF0000">Psalmus 50 (51)</font></b>
<br><font color="#FF0000">Miserere mei, Deus
<sup><a href="/include/kat_z51.htm" class="red">*</a></sup>
</font></center>
<!--{BEGIN:MYSLIENKA_K_ZALMU}--><p><i>Renovari spiritu mentis vestrae et induere novum hominem</i> (Eph 4, 23-24)<!--{END:MYSLIENKA_K_ZALMU}-->
<p><b>Miserére mei, Deus, *</b>
<br><b>&nbsp;&nbsp;&nbsp; secúndum misericórdiam tuam;</b>
<br><b>et secúndum multitúdinem miseratiónum tuárum *</b>
<br><b>&nbsp;&nbsp;&nbsp; dele iniquitátem meam.</b>
<br><b>Amplius lava me ab iniquitáte mea *</b>
<br><b>&nbsp;&nbsp;&nbsp; et a peccáto meo munda me.</b>
<font color="#FF0000">—</font>
<p><b>Quóniam iniquitátem meam ego cognósco, *</b>
<br><b>&nbsp;&nbsp;&nbsp; et peccátum meum contra me est semper.</b>
<font color="#FF0000">—</font>
<P><b>Tibi, tibi soli peccávi *</b>
<br><b>&nbsp;&nbsp;&nbsp; et malum coram te feci,</b>
<br><b>ut iustus inveniáris in senténtia tua *</b>
<br><b>&nbsp;&nbsp;&nbsp; et aequus in iudício tuo.</b>
<font color="#FF0000">—</font>
<p><b>Ecce enim in iniquitáte generátus sum, *</b>
<br><b>&nbsp;&nbsp;&nbsp; et in peccáto concépit me mater mea.</b>
<br><b>Ecce enim veritátem in corde dilexísti *</b>
<br><b>&nbsp;&nbsp;&nbsp; et in occúlto sapiéntiam manifestásti mihi.</b>
<font color="#FF0000">—</font>
<p><b>Aspérges me hyssópo, et mundábor; *</b>
<br><b>&nbsp;&nbsp;&nbsp; lavábis me, et super nivem dealbábor.</b>
<br><b>Audíre me fácies gáudium et laetítiam, *</b>
<br><b>&nbsp;&nbsp;&nbsp; et exsultábunt ossa, qua contrivísti.</b>
<font color="#FF0000">—</font>
<p><b>Avérte fáciem tuam a peccátis meis *</b>
<br><b>&nbsp;&nbsp;&nbsp; et omnes iniquitátes meas dele.</b>
<br><b>Cor mundum crea in me, Deus, *</b>
<br><b>&nbsp;&nbsp;&nbsp; et spíritum firmum ínnova in viscéribus meis.</b>
<font color="#FF0000">—</font>
<p><b>Ne proícias me a fácie tua *</b>
<br><b>&nbsp;&nbsp;&nbsp; et spíritum sanctum tuum ne áuferas a me.</b>
<br><b>Redde mihi laetítiam salutáris tui *</b>
<br><b>&nbsp;&nbsp;&nbsp; et spíritu promptíssimo confírma me.</b>
<font color="#FF0000">—</font>
<p><b>Docébo iníquos vias tuas, *</b>
<br><b>&nbsp;&nbsp;&nbsp; et ímpii ad te converténtur.</b>
<br><b>Líbera me de sanguínibus, Deus, Deus salútis meae, *</b>
<br><b>&nbsp;&nbsp;&nbsp; et exsultábit lingua mea iustítiam tuam.</b>
<font color="#FF0000">—</font>
<p><b>Dómine, lábia mea apéries, *</b>
<br><b>&nbsp;&nbsp;&nbsp; et os meum annuntiábit laudem tuam.</b>
<br><b>Non enim sacrifício delectáris, *</b>
<br><b>&nbsp;&nbsp;&nbsp; holocáustum, si ófferam, non placébit.</b>
<br><b>Sacrifícium Deo spíritus contribulátus, *</b>
<br><b>&nbsp;&nbsp;&nbsp; cor contrítum et humiliátum, Deus, non despícies.</b>
<font color="#FF0000">—</font>
<p><b>Benígne fac, Dómine, in bona voluntáte tua Sion, *</b>
<br><b>&nbsp;&nbsp;&nbsp; ut aedificéntur muri Ierúsalem.</b>
<br><b>Tunc acceptábis sacrifícium iustítiae, oblatiónes et holocáusta; *</b>
<br><b>&nbsp;&nbsp;&nbsp; tunc impónent super altáre tuum vítulos.</b>
<!--{END:ZALM51}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
