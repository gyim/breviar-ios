<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 98 (99)</title>
</head>
<body>
<!--{BEGIN:ZALM99}-->
<center><b><font color="#FF0000">Psalmus 98 (99)</font></b>
<br><font color="#FF0000">Sanctus Dominus Deus noster
<sup><a href="/include/kat_z99.htm" class="red">*</a></sup>
</font></center>
<!--{BEGIN:MYSLIENKA_K_ZALMU}--><p><i>Tu es super Cherubim, qui malum statum terrae commutasti, cum ad nostram similitudinem factus es</i> (S. Athanasius).<!--{END:MYSLIENKA_K_ZALMU}-->
<p><b>Dóminus regnávit! Commoveántur pópuli; *</b>
<br><b>&nbsp;&nbsp;&nbsp; sedet super chérubim, moveátur terra.</b>
<br><b>Dóminus in Sion magnus *</b>
<br><b>&nbsp;&nbsp;&nbsp; et excélsus super omnes pópulos.</b>
<font color="#FF0000">—</font>
<p><b>Confiteántur nómini tuo magno et terríbili, *</b>
<br><b>&nbsp;&nbsp;&nbsp; quóniam sanctum est.</b>
<br><b>Rex potens iudícium díligit: †</b>
<br><b>&nbsp;&nbsp;&nbsp; tu statuísti, quae recta sunt, *</b>
<br><b>&nbsp;&nbsp;&nbsp; iudícium et iustítiam in Iacob tu fecísti.</b>
<font color="#FF0000">—</font>
<p><b>Exaltáte Dóminum Deum nostrum †</b>
<br><b>&nbsp;&nbsp;&nbsp; et adoráte ad scabéllum pedum eius, *</b>
<br><b>&nbsp;&nbsp;&nbsp; quóniam sanctus est.</b>
<font color="#FF0000">—</font>
<p><b>Móyses et Aaron in sacerdótibus eius *</b>
<br><b>&nbsp;&nbsp;&nbsp; et Sámuel inter eos, qui ínvocant nomen eius.</b>
<br><b>Invocábant Dóminum, et ipse exaudiébat eos, *</b>
<br><b>&nbsp;&nbsp;&nbsp; in colúmna nubis loquebátur ad eos.</b>
<br><b>Custodiébant testimónia eius *</b>
<br><b>&nbsp;&nbsp;&nbsp; et praecéptum, quod dedit illis.</b>
<br><b>Dómine Deus noster, tu exaudiébas eos; †</b>
<br><b>&nbsp;&nbsp;&nbsp; Deus, tu propítius fuísti eis, *</b>
<br><b>&nbsp;&nbsp;&nbsp; ulcíscens autem adinventiónes eórum.</b>
<font color="#FF0000">—</font>
<p><b>Exaltáte Dóminum Deum nostrum †</b>
<br><b>&nbsp;&nbsp;&nbsp; et adoráte ad montem sanctum eius, *</b>
<br><b>&nbsp;&nbsp;&nbsp; quóniam sanctus Dóminus Deus noster.</b>
<!--{END:ZALM99}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
