<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 7</title>
</head>
<body>
<!--{BEGIN:ZALM7_I}-->
<center><b><font color="#FF0000">Psalmus 7</font></b>
<br><font color="#FF0000">Oratio iusti calumniam patientis</font></center>
<!--{BEGIN:MYSLIENKA_K_ZALMU}--><p><i>Ecce iudex ante ianuam assistit</i> (Iac 5, 9).<!--{END:MYSLIENKA_K_ZALMU}-->
<center>
<p><b><font color="#FF0000">I</font></b></center>
<p><b>Dómine Deus meus, in te sperávi; *<br>
&nbsp;&nbsp;&nbsp; salvum me fac ex ómnibus persequéntibus me et líbera me,<br>
ne quando rápiat ut leo ánimam meam *<br>
&nbsp;&nbsp;&nbsp; discérpens, dum non est qui salvum fáciat.</b>
<font color="#FF0000">—</font>
<p><b>Dómine Deus meus, si feci istud, *<br>
&nbsp;&nbsp;&nbsp; si est iníquitas in mánibus meis,<br>
si réddidi retribuénti mihi mala *<br>
&nbsp;&nbsp;&nbsp; et exspoliávi inimícum meum dimíttens inánem,<br>
persequátur inimícus ánimam meam et comprehéndat †<br>
&nbsp;&nbsp;&nbsp; et concúlcet in terra vitam meam *<br>
&nbsp;&nbsp;&nbsp; et glóriam meam in púlverem dedúcat.</b>
<font color="#FF0000">—</font>
<p><b>Exsúrge, Dómine, in ira tua *<br>
&nbsp;&nbsp;&nbsp; et exaltáre contra indignatiónem inimicórum meórum<br>
et exsúrge, Deus meus, *<br>
&nbsp;&nbsp;&nbsp; in iudício, quod mandásti.<br>
Et synagóga populórum circúmdabit te, †<br>
&nbsp;&nbsp;&nbsp; et super hanc in altum regrédere: *<br>
&nbsp;&nbsp;&nbsp; Dóminus iúdicat pópulos.</b>
<font color="#FF0000">—</font>
<p><b>Iúdica me, Dómine, secúndum iustítiam meam *<br>
&nbsp;&nbsp;&nbsp; et secúndum innocéntiam meam, qua est in me.<br>
Consumátur nequítia peccatórum; †<br>
&nbsp;&nbsp;&nbsp; et iustum confírma, *<br>
&nbsp;&nbsp;&nbsp; scrutans corda et renes Deus iustus.</b>
<!--{END:ZALM7_I}-->
<!--{BEGIN:ZALM7_II}-->
<p><center><b><font color="#FF0000">II</font></b></center>
<p><b>Adiutórium meum apud Deum, *<br>
&nbsp;&nbsp;&nbsp; qui salvos facit rectos corde.<br>
Deus iudex iustus, *<br>
&nbsp;&nbsp;&nbsp; fortis, iráscens per síngulos dies.<br>
Nonne íterum gládium suum exácuit, *<br>
&nbsp;&nbsp;&nbsp; arcum suum teténdit et parávit illum?<br>
Et parávit sibi vasa mortis, *<br>
&nbsp;&nbsp;&nbsp; sagíttas suas ardéntes effécit.</b>
<font color="#FF0000">—</font>
<p><b>Ecce partúriit iniustítiam, *<br>
&nbsp;&nbsp;&nbsp; concépit dolórem et péperit iniquitátem;<br>
lacum apéruit et effódit eum *<br>
&nbsp;&nbsp;&nbsp; et íncidit in fóveam, quam fecit.<br>
Convertétur dolor eius in caput eius, *<br>
&nbsp;&nbsp;&nbsp; et in vérticem ipsíus iníquitas eius descéndet.<br>
Confitébor Dómino secúndum iustítiam eius *<br>
&nbsp;&nbsp;&nbsp; et psallam nómini Dómini Altíssimi.</b>
<!--{END:ZALM7_II}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
