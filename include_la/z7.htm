<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 7</title>
</head>
<body>
<!--{BEGIN:ZALM7_I}-->
<center><b><span class="red">Psalmus 7</span></b>
<br/><span class="red">Oratio iusti calumniam patientis</span></center>
<!--{BEGIN:PSALMODIA_MYSLIENKA}--><p><i>Ecce iudex ante ianuam assistit</i> (Iac 5, 9).<!--{END:PSALMODIA_MYSLIENKA}-->
<center>
<p><b><span class="red">I</span></b></center>
<p><b>Dómine Deus meus, in te sperávi; *<br/>
&nbsp;&nbsp;&nbsp; salvum me fac ex ómnibus persequéntibus me et líbera me,<br/>
ne quando rápiat ut leo ánimam meam *<br/>
&nbsp;&nbsp;&nbsp; discérpens, dum non est qui salvum fáciat.</b>
<span class="red">—</span>
<p><b>Dómine Deus meus, si feci istud, *<br/>
&nbsp;&nbsp;&nbsp; si est iníquitas in mánibus meis,<br/>
si réddidi retribuénti mihi mala *<br/>
&nbsp;&nbsp;&nbsp; et exspoliávi inimícum meum dimíttens inánem,<br/>
persequátur inimícus ánimam meam et comprehéndat †<br/>
&nbsp;&nbsp;&nbsp; et concúlcet in terra vitam meam *<br/>
&nbsp;&nbsp;&nbsp; et glóriam meam in púlverem dedúcat.</b>
<span class="red">—</span>
<p><b>Exsúrge, Dómine, in ira tua *<br/>
&nbsp;&nbsp;&nbsp; et exaltáre contra indignatiónem inimicórum meórum<br/>
et exsúrge, Deus meus, *<br/>
&nbsp;&nbsp;&nbsp; in iudício, quod mandásti.<br/>
Et synagóga populórum circúmdabit te, †<br/>
&nbsp;&nbsp;&nbsp; et super hanc in altum regrédere: *<br/>
&nbsp;&nbsp;&nbsp; Dóminus iúdicat pópulos.</b>
<span class="red">—</span>
<p><b>Iúdica me, Dómine, secúndum iustítiam meam *<br/>
&nbsp;&nbsp;&nbsp; et secúndum innocéntiam meam, qua est in me.<br/>
Consumátur nequítia peccatórum; †<br/>
&nbsp;&nbsp;&nbsp; et iustum confírma, *<br/>
&nbsp;&nbsp;&nbsp; scrutans corda et renes Deus iustus.</b>
<!--{END:ZALM7_I}-->
<!--{BEGIN:ZALM7_II}-->
<p><center><b><span class="red">II</span></b></center>
<p><b>Adiutórium meum apud Deum, *<br/>
&nbsp;&nbsp;&nbsp; qui salvos facit rectos corde.<br/>
Deus iudex iustus, *<br/>
&nbsp;&nbsp;&nbsp; fortis, iráscens per síngulos dies.<br/>
Nonne íterum gládium suum exácuit, *<br/>
&nbsp;&nbsp;&nbsp; arcum suum teténdit et parávit illum?<br/>
Et parávit sibi vasa mortis, *<br/>
&nbsp;&nbsp;&nbsp; sagíttas suas ardéntes effécit.</b>
<span class="red">—</span>
<p><b>Ecce partúriit iniustítiam, *<br/>
&nbsp;&nbsp;&nbsp; concépit dolórem et péperit iniquitátem;<br/>
lacum apéruit et effódit eum *<br/>
&nbsp;&nbsp;&nbsp; et íncidit in fóveam, quam fecit.<br/>
Convertétur dolor eius in caput eius, *<br/>
&nbsp;&nbsp;&nbsp; et in vérticem ipsíus iníquitas eius descéndet.<br/>
Confitébor Dómino secúndum iustítiam eius *<br/>
&nbsp;&nbsp;&nbsp; et psallam nómini Dómini Altíssimi.</b>
<!--{END:ZALM7_II}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
