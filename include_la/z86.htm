<html>
<head>
	<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<meta name="Author" content="Juraj Videky">
	<title>Psalmus 85 (86)</title>
</head>
<body>
<!--{BEGIN:ZALM86,1-10}-->
<center><b><font color="#FF0000">Psalmus 85 (86), 1-10</font></b></center>
<!--{END:ZALM86,1-10}-->
<!--{BEGIN:ZALM86}-->
<center><b><font color="#FF0000">Psalmus 85 (86)</font></b>
<br><font color="#FF0000">Pauperis in rebus adversis oratio
<sup><a href="/include/kat_z86.htm" class="red">*</a></sup>
</font></center>
<!--{BEGIN:MYSLIENKA_K_ZALMU}--><p><i>Benedictus Deus, qui consolatur nos in omni tribulatione nostra</i> (2 Cor 1, 3. 4).<!--{END:MYSLIENKA_K_ZALMU}-->
<!--{BEGIN:ZALM86,1-10}-->
<p><b>Inclína, Dómine, aurem tuam et exáudi me, *</b>
<br><b>&nbsp;&nbsp;&nbsp; quóniam inops et pauper sum ego.</b>
<br><b>Custódi ánimam meam, quóniam sanctus sum; *</b>
<br><b>&nbsp;&nbsp;&nbsp; salvum fac servum tuum, Deus meus, sperántem in te.</b>
<font color="#FF0000">—</font>
<p><b>Miserére mei, Dómine, *</b>
<br><b>&nbsp;&nbsp;&nbsp; quóniam ad te clamávi tota die.</b>
<br><b>Laetífica ánimam servi tui, *</b>
<br><b>&nbsp;&nbsp;&nbsp; quóniam ad te, Dómine, ánimam meam levávi.</b>
<br><b>Quóniam tu, Dómine, suávis et mitis *</b>
<br><b>&nbsp;&nbsp;&nbsp; et multae misericórdiae ómnibus invocántibus te.</b>
<!--<font color="#FF0000">—</font>-->
<br><b>Auribus pércipe, Dómine, oratiónem meam *</b>
<br><b>&nbsp;&nbsp;&nbsp; et inténde voci deprecatiónis meae.</b>
<br><b>In die tribulatiónis meae clamávi ad te, *</b>
<br><b>&nbsp;&nbsp;&nbsp; quia exáudies me.</b>
<font color="#FF0000">—</font>
<p><b>Non est símilis tui in diis, Dómine, *</b>
<br><b>&nbsp;&nbsp;&nbsp; et nihil sicut ópera tua.</b>
<br><b>Omnes gentes, quascúmque fecísti, vénient †</b>
<br><b>&nbsp;&nbsp;&nbsp; et adorábunt coram te, Dómine, *</b>
<br><b>&nbsp;&nbsp;&nbsp; et glorificábunt nomen tuum,</b>
<br><b>quóniam magnus es tu et fáciens mirabília: *</b>
<br><b>&nbsp;&nbsp;&nbsp; tu es Deus solus.</b>
<!--{END:ZALM86,1-10}-->
<font color="#FF0000">—</font>
<p><b>Doce me, Dómine, viam tuam, *</b>
<br><b>&nbsp;&nbsp;&nbsp; et ingrédiar in veritáte tua;</b>
<br><b>simplex fac cor meum, *</b>
<br><b>&nbsp;&nbsp;&nbsp; ut tímeat nomen tuum.</b>
<br><b>Confitébor tibi, Dómine Deus meus, in toto corde meo *</b>
<br><b>&nbsp;&nbsp;&nbsp; et glorificábo nomen tuum in aetérnum,</b>
<br><b>quia misericórdia tua magna est super me, *</b>
<br><b>&nbsp;&nbsp;&nbsp; et eruísti ánimam meam ex inférno inferióri.</b>
<font color="#FF0000">—</font>
<p><b>Deus, supérbi insurrexérunt super me, †</b>
<br><b>&nbsp;&nbsp;&nbsp; et synagóga poténtium quaesiérunt ánimam meam, *</b>
<br><b>&nbsp;&nbsp;&nbsp; et non proposuérunt te in conspéctu suo.</b>
<br><b>Et tu, Dómine, Deus miserátor et miséricors, *</b>
<br><b>&nbsp;&nbsp;&nbsp; pátiens et multae misericórdiae et veritátis,</b>
<br><b>réspice in me et miserére mei; †</b>
<br><b>&nbsp;&nbsp;&nbsp; da fortitúdinem tuam púero tuo *</b>
<br><b>&nbsp;&nbsp;&nbsp; et salvum fac fílium ancíllae tuae.</b>
<font color="#FF0000">—</font>
<br><b>Fac mecum signum in bonum, †</b>
<br><b>&nbsp;&nbsp;&nbsp; ut vídeant, qui odérunt me, et confundántur, *</b>
<br><b>&nbsp;&nbsp;&nbsp; quóniam tu, Dómine, adiuvísti me et consolátus es me.</b>
<!--{END:ZALM86}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
