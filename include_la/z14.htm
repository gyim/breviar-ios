<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 13 (14)</title>
</head>
<body>
<!--{BEGIN:ZALM14}-->
<center><b><span class="red">Psalmus 13 (14)</span></b>
<br/><span class="red">Impiorum stultitia</span></center>
<!--{BEGIN:PSALMODIA_MYSLIENKA}--><p><i>Ubi abundavit peccatum, superabundavit gratia</i> (Rom 5, 20).<!--{END:PSALMODIA_MYSLIENKA}-->
<p><b>Dixit insípiens in corde suo: «Non est Deus». †<br/>
&nbsp;&nbsp;&nbsp; Corrúpti sunt et abominatiónes operáti sunt; *<br/>
&nbsp;&nbsp;&nbsp; non est qui fáciat bonum.<br/>
Dóminus de caelo prospéxit super fílios hóminum, *<br/>
&nbsp;&nbsp;&nbsp; ut vidéret si est intéllegens aut requírens Deum.</b>
<span class="red">—</span>
<p><b>Omnes declinavérunt, simul corrúpti sunt; *<br/>
&nbsp;&nbsp;&nbsp; non est qui fáciat bonum, non est usque ad unum.<br/>
Nonne scient omnes, qui operántur iniquitátem, *<br/>
&nbsp;&nbsp;&nbsp; qui dévorant plebem meam sicut escam panis?</b>
<span class="red">—</span>
<p><b>Dóminum non invocavérunt, †<br/>
&nbsp;&nbsp;&nbsp; illic trepidavérunt timóre, *<br/>
&nbsp;&nbsp;&nbsp; quóniam Deus cum generatióne iusta est.<br/>
Vos consílium ínopis confundétis, *<br/>
&nbsp;&nbsp;&nbsp; Dóminus autem spes eius est.<br/>
Quis dabit ex Sion salutáre Israel? †<br/>
&nbsp;&nbsp;&nbsp; Cum convérterit Dóminus captivitátem plebis suae, *<br/>
&nbsp;&nbsp;&nbsp; exsultábit Iacob et laetábitur Israel.<br/></b></p>
<!--{END:ZALM14}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
