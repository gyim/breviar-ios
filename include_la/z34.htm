<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 33 (34)</title>
</head>
<body>
<!--{BEGIN:ZALM34_I}-->
<center><b><span class="red">Psalmus 33 (34)</span></b>
<br/><span class="red">Dominus iustorum salus</span></center>
<!--{BEGIN:PSALMODIA_MYSLIENKA}--><p><i>Gustastis quoniam dulcis Dominus</i> (1 Petr 2, 3).<!--{END:PSALMODIA_MYSLIENKA}-->
<center><b><span class="red">I</span></b></center>
<p><b>Benedícam Dóminum in omni témpore, *</b>
<br/><b>&nbsp;&nbsp;&nbsp; semper laus eius in ore meo.</b>
<br/><b>In Dómino gloriábitur ánima mea, *</b>
<br/><b>&nbsp;&nbsp;&nbsp; áudiant mansuéti et laeténtur.</b>
<br/><b>Magnificáte Dóminum mecum, *</b>
<br/><b>&nbsp;&nbsp;&nbsp; et exaltémus nomen eius in idípsum.</b>
<span class="red">—</span>
<p><b>Exquisívi Dóminum, et exaudívit me *</b>
<br/><b>&nbsp;&nbsp;&nbsp; et ex ómnibus terróribus meis erípuit me.</b>
<br/><b>Respícite ad eum, et illuminámini *</b>
<br/><b>&nbsp;&nbsp;&nbsp; et fácies vestra non confundéntur.</b>
<br/><b>Iste pauper clamávit, †</b>
<br/><b>&nbsp;&nbsp;&nbsp; et Dóminus exaudívit eum *</b>
<br/><b>&nbsp;&nbsp;&nbsp; et de ómnibus tribulatiónibus eius salvávit eum.</b>
<br/><b>Vallábit ángelus Dómini in circúitu timéntes eum *</b>
<br/><b>&nbsp;&nbsp;&nbsp; et erípiet eos.</b>
<span class="red">—</span>
<p><b>Gustáte et vidéte quóniam suávis est Dóminus; *</b>
<br/><b>&nbsp;&nbsp;&nbsp; beátus vir, qui sperat in eo.</b>
<br/><b>Timéte Dóminum, sancti eius, *</b>
<br/><b>&nbsp;&nbsp;&nbsp; quóniam non est inópia timéntibus eum.</b>
<br/><b>Dívites eguérunt et esuriérunt, *</b>
<br/><b>&nbsp;&nbsp;&nbsp; inquiréntes autem Dóminum non defícient omni bono.</b>
<!--{END:ZALM34_I}-->
<br/><!--{BEGIN:ZALM34_II}-->
<center><b><span class="red">II</span></b></center>
<p><b>Veníte, fílii, audíte me: *</b>
<br/><b>&nbsp;&nbsp;&nbsp; timórem Dómini docébo vos.</b>
<br/><b>Quis est homo, qui vult vitam, *</b>
<br/><b>&nbsp;&nbsp;&nbsp; díligit dies, ut vídeat bonum?</b>
<span class="red">—</span>
<p><b>Próhibe linguam tuam a malo, *</b>
<br/><b>&nbsp;&nbsp;&nbsp; et lábia tua ne loquátur dolum.</b>
<br/><b>Divérte a malo et fac bonum, *</b>
<br/><b>&nbsp;&nbsp;&nbsp; inquíre pacem et perséquere eam.</b>
<span class="red">—</span>
<p><b>Oculi Dómini super iustos, *</b>
<br/><b>&nbsp;&nbsp;&nbsp; et aures eius in clamórem eórum.</b>
<br/><b>Vultus autem Dómini super faciéntes mala, *</b>
<br/><b>&nbsp;&nbsp;&nbsp; ut perdat de terra memóriam eórum.</b>
<span class="red">—</span>
<p><b>Clamavérunt, et Dóminus exaudívit *</b>
<br/><b>&nbsp;&nbsp;&nbsp; et ex ómnibus tribulatiónibus eórum liberávit eos.</b>
<br/><b>Iuxta est Dóminus iis, qui contríto sunt corde, *</b>
<br/><b>&nbsp;&nbsp;&nbsp; et confráctos spíritu salvábit.</b>
<span class="red">—</span>
<p><b>Multae tribulatiónes iustórum, *</b>
<br/><b>&nbsp;&nbsp;&nbsp; et de ómnibus his liberábit eos Dóminus.</b>
<br/><b>Custódit ómnia ossa eórum, *</b>
<br/><b>&nbsp;&nbsp;&nbsp; unum ex his non conterétur.</b>
<span class="red">—</span>
<p><b>Interfíciet peccatórem malítia, *</b>
<br/><b>&nbsp;&nbsp;&nbsp; et, qui odérunt iustum, puniéntur.</b>
<br/><b>Rédimet Dóminus ánimas servórum suórum, *</b>
<br/><b>&nbsp;&nbsp;&nbsp; et non puniéntur omnes, qui sperant in eo.</b>
<!--{END:ZALM34_II}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
