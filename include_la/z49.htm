<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 48 (49)</title>
</head>
<body>
<!--{BEGIN:ZALM49_I}-->
<center><b><font color="#FF0000">Psalmus 48 (49)</font></b>
<br><font color="#FF0000">Vanitas divitiarum</font></center>
<!--{BEGIN:PSALMODIA_MYSLIENKA}--><p><i>Dives difficile intrabit in regnum caelorum</i> (Mt 19, 23).<!--{END:PSALMODIA_MYSLIENKA}-->
<center><b><font color="#FF0000">I</font></b></center>
<p><b>Audíte haec, omnes gentes, *</b>
<br><b>&nbsp;&nbsp;&nbsp; áuribus percípite, omnes, qui habitátis orbem:</b>
<br><b>quique húmiles et viri nóbiles, *</b>
<br><b>&nbsp;&nbsp;&nbsp; simul in unum dives et pauper!</b>
<font color="#FF0000">—</font>
<p><b>Os meum loquétur sapiéntiam *</b>
<br><b>&nbsp;&nbsp;&nbsp; et meditátio cordis mei prudéntiam.</b>
<br><b>Inclinábo in parábolam aurem meam, *</b>
<br><b>&nbsp;&nbsp;&nbsp; apériam in psaltério aenígma meum.</b>
<font color="#FF0000">—</font>
<p><b>Cur timébo in diébus malis, *</b>
<br><b>&nbsp;&nbsp;&nbsp; cum iníquitas supplantántium circúmdabit me?</b>
<br><b>Qui confídunt in virtúte sua *</b>
<br><b>&nbsp;&nbsp;&nbsp; et in multitúdine divitiárum suárum gloriántur.</b>
<font color="#FF0000">—</font>
<p><b>Etenim seípsum non rédimet homo; *</b>
<br><b>&nbsp;&nbsp;&nbsp; non dabit Deo propitiatiónem suam.</b>
<br><b>Nímium est prétium redemptiónis ánimae eius: †</b>
<br><b>&nbsp;&nbsp;&nbsp; ad últimum defíciet, *</b>
<br><b>&nbsp;&nbsp;&nbsp; ut vivat usque in finem, nec vídeat intéritum.</b>
<br><b>Et vidébit sapiéntes moriéntes; †</b>
<br><b>&nbsp;&nbsp;&nbsp; simul insípiens et stultus períbunt *</b>
<br><b>&nbsp;&nbsp;&nbsp; et relínquent aliénis divítias suas.</b>
<font color="#FF0000">—</font>
<p><b>Sepúlcra eórum domus illórum in aetérnum; †</b>
<br><b>&nbsp;&nbsp;&nbsp; tabernácula eórum in progéniem et progéniem, *</b>
<br><b>&nbsp;&nbsp;&nbsp; etsi vocavérunt nomínibus suis terras suas.</b>
<br><b>Et homo, cum sit in honóre, non permanébit; †</b>
<br><b>&nbsp;&nbsp;&nbsp; comparátus est iuméntis, quae péreunt, *</b>
<br><b>&nbsp;&nbsp;&nbsp; et símilis factus est illis.</b>
<!--{END:ZALM49_I}--><!--{BEGIN:ZALM49_II}-->
<center><b><font color="#FF0000">II</font></b></center>
<p><b>Haec via illórum, quorum fidúcia in semetípsis, *</b>
<br><b>&nbsp;&nbsp;&nbsp; et finis eórum, qui cómplacent in ore suo.</b>
<br><b>Sicut oves in inférno pósiti sunt, *</b>
<br><b>&nbsp;&nbsp;&nbsp; mors depáscet eos;</b>
<br><b>descéndent praecípites ad sepúlcrum, †</b>
<br><b>&nbsp;&nbsp;&nbsp; et figúra eórum erit in consumptiónem: *</b>
<br><b>&nbsp;&nbsp;&nbsp; inférnus habitáculum eórum.</b>
<font color="#FF0000">—</font>
<p><b>Verúmtamen Deus rédimet ánimam meam, *</b>
<br><b>&nbsp;&nbsp;&nbsp; de manu ínferi vere suscípiet me.</b>
<br><b>Ne timúeris, cum dives factus fúerit homo *</b>
<br><b>&nbsp;&nbsp;&nbsp; et cum multiplicáta fúerit glória domus eius,</b>
<br><b>quóniam, cum interíerit, non sumet ómnia, *</b>
<br><b>&nbsp;&nbsp;&nbsp; neque descéndet cum eo glória eius.</b>
<font color="#FF0000">—</font>
<p><b>Cum ánimae suae in vita ipsíus benedíxerit: *</b>
<br><b>&nbsp;&nbsp;&nbsp; «Laudábunt te quod benefecísti tibi»,</b>
<br><b>tamen introíbit ad progéniem patrum suórum, *</b>
<br><b>&nbsp;&nbsp;&nbsp; qui in aetérnum non vidébunt lumen.</b>
<font color="#FF0000">—</font>
<p><b>Homo, cum in honóre esset, non intelléxit; †</b>
<br><b>&nbsp;&nbsp;&nbsp; comparátus est iuméntis, quae péreunt, *</b>
<br><b>&nbsp;&nbsp;&nbsp; et símilis factus est illis.</b>
<!--{END:ZALM49_II}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
