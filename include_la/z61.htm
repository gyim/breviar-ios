<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 60 (61)</title>
</head>
<body>
<!--{BEGIN:ZALM61}-->
<center><b><font color="#FF0000">Psalmus 60 (61)</font></b>
<br><font color="#FF0000">Exsulis oratio</font></center>
<!--{BEGIN:MYSLIENKA_K_ZALMU}--><p><i>Oratio iusti aeterna sperantis</i> (S. Hilarius).<!--{END:MYSLIENKA_K_ZALMU}-->
<p><b>Exáudi, Deus, deprecatiónem meam, *<br>
&nbsp;&nbsp;&nbsp; inténde oratióni meae.<br>
A fínibus terrae ad te clamávi, †<br>
&nbsp;&nbsp;&nbsp; dum anxiarétur cor meum. *<br>
&nbsp;&nbsp;&nbsp; In petram inaccéssam mihi deduc me!</b>
<font color="#FF0000">—</font>
<p><b>Quia factus es spes mea, *<br>
&nbsp;&nbsp;&nbsp; turris fortitúdinis a fácie inimíci.<br>
Inhabitábo in tabernáculo tuo in saecula, *<br>
&nbsp;&nbsp;&nbsp; prótegar in velaménto alárum tuárum,<br>
quóniam tu, Deus meus, exaudísti vota mea, *<br>
&nbsp;&nbsp;&nbsp; dedísti hereditátem timéntium nomen tuum.</b>
<font color="#FF0000">—</font>
<p><b>Dies super dies regis adícies, *<br>
&nbsp;&nbsp;&nbsp; annos eius usque in diem generatiónis et generatiónis.<br>
Sédeat in aetérnum in conspéctu Dei; *<br>
&nbsp;&nbsp;&nbsp; misericórdia et véritas servent eum.</b>
<font color="#FF0000">—</font>
<p><b>Sic psalmum dicam nómini tuo in saeculum saeculi, *<br>
&nbsp;&nbsp;&nbsp; ut reddam vota mea de die in diem.</b>
<!--{END:ZALM61}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
