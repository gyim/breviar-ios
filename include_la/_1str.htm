<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Vidéky">
	<link rel="stylesheet" type="text/css" href="../breviar.css">
	<title>FERIA QUARTA, Hebd. I</title>
</head>
<body>
<center><b>FERIA QUARTA, Hebd. I</b>
<p>Ad Invitatorium</center>
<p><b><font color="#FF0000">V.</font>
Dómine, lábia mea apéries.</b>
<br><b><font color="#FF0000">R.</font>
A moje ústa budú ohlasova tvoju spásu.</b>
<p><b><font color="#FF0000">Ant.</font> <!--{BEGIN:_1STRi_ANT1}-->Adorémus Dóminum, quóniam ipse fecit nos.<!--{END:_1STRi_ANT1}--></b>
<p><font size=-1><font color="#FF0000">Psalmus</font></font>
<center><p>Ad Laudes matutinas</center>
<p><b><font color="#FF0000">V.</font>Deus, in adiutórium meum inténde.</b>
<br><b><font color="#FF0000">R.</font>Dómine, ad adiuvándum me festína.</b>
<p><b>Glória Patri. Sicut erat. <font color="#FF0000">(</font>Aleluja.<font color="#FF0000">)</font></b>
<p><font color="#FF0000"><font size=-1>Quae omnia omittuntur, quando Invitatorium immediate praecedit.</font></font>
<p><font color="#FF0000"><font size=-1>HYMNUS</font></font>
<br><!--{BEGIN:_1STRr_HYMNUS}-->
<b>
<p>Nox et tenébrae et núbila,
<br>confúsa mundi et túrbida,
<br>lux intrat, albéscit polus:
<br>Christus venit; discédite.

<p>Calígo terrae scínditur
<br>percússa solis spículo,
<br>rebúsque iam color redit
<br>vultu niténtis síderis.

<p>Sic nostra mox obscúritas
<br>fraudísque pectus cónscium,
<br>ruptis retéctum núbibus,
<br>regnánte palléscet Deo.

<p>Te, Christe, solum nóvimus,
<br>te mente pura et símplici
<br>rogáre curváto genu
<br>flendo et canéndo díscimus.

<p>Inténde nostris sénsibus
<br>vitámque totam díspice:
<br>sunt multa fucis íllita
<br>quae luce purgéntur tua.

<p>Sit, Christe, rex piíssime,
<br>tibi Patríque glória
<br>cum Spíritu Paráclito,
<br>in sempitérna saecula. Amen.
</b>
<!--{END:_1STRr_HYMNUS}-->
<p><font color="#FF0000"><font size=-1>PSALMÓDIA</font></font>
<p><b><font color="#FF0000">Ant. 1</font><!--{BEGIN:_1STRr_ANT1}-->Deus, in lúmine tuo vidébimus lumen.<!--{END:_1STRr_ANT1}--></b>
<br><b><font color="#FF0000">Tempore Paschali:</font><!--{BEGIN:_1STRr_ANT1V}-->Apud te, Dómine, est fons vitae, allelúia.<!--{END:_1STRr_ANT1V}--></b>
<br><b><font color="#FF0000">Ant. 2</font><!--{BEGIN:_1STRr_ANT2}-->Dómine, magnus es tu, et praeclárus in virtúte tua.<!--{END:_1STRr_ANT2}--></b>
<br><b><font color="#FF0000">Tempore Paschali:</font><!--{BEGIN:_1STRr_ANT2V}-->Misísti Spíritum tuum, Dómine, et creáta sunt, allelúia.<!--{END:_1STRr_ANT2V}--></b>
<br><b><font color="#FF0000">Ant. 3</font><!--{BEGIN:_1STRr_ANT3}-->Iubiláte Deo in voce exsultatiónis.<!--{END:_1STRr_ANT3}--></b>
<br><b><font color="#FF0000">Tempore Paschali:</font><!--{BEGIN:_1STRr_ANT3V}-->Rex omnis terra Deus, psállite sapiénter, allelúia.<!--{END:_1STRr_ANT3V}--></b>
<p><font color="#FF0000"><font size=-1>Lectio brevis</font></font>
<br><!--{BEGIN:_1STRr_CIT}-->		
<div align=right><font color="#FF0000">Tob 4, 14-15a. 16ab. 19</font></div>
<b>Atténde tibi, fili, in ómnibus opéribus tuis et esto sápiens in ómnibus sermónibus tuis et, quod óderis, némini féceris. De pane tuo commúnica esuriénti et de vestiméntis tuis nudis; ex ómnibus, quaecúmque tibi abundáverint, fac eleemósynam. Omni témpore bénedic Dóminum et póstula ab illo, ut dirigántur viae tuae et omnes sémitae tuae et consília bene disponántur.</b>
<br><!--{END:_1STRr_CIT}-->
<p><font color="#FF0000"><font size=-1>Responsorium breve</font></font>
<br><!--{BEGIN:_1STRr_RESP}-->
<br><b><font color="#FF0000">R.</font> Inclína cor meum, Deus, <font color="#FF0000">*</font> In testimónia tua. Inclína.</b>
<br><b><font color="#FF0000">V.</font> In via tua vivífica me. <font color="#FF0000">*</font> In testimónia tua. Glória Patri. Inclína.</b>
<br><!--{END:_1STRr_RESP}-->
<p><b><font color="#FF0000">Ad Benedictus, ant.</font><!--{BEGIN:_1STRr_BENEDIKTUS}-->Fac nobíscum misericórdiam, Dómine, et memoráre testaménti tui sancti.<!--{END:_1STRr_BENEDIKTUS}--></b>
<p><font color="#FF0000"><font size=-1>Preces</font></font>
<br><!--{BEGIN:_1STRr_PROSBY}-->
<br><b>Grátias agámus Christo eúmque semper laudémus, quia non dedignátur fratres vocáre quos sanctíficat. Ideo ei supplicémus:</b>
<br><i>&nbsp;&nbsp;&nbsp;&nbsp; Sanctífica fratres tuos, Dómine.</i>
<p><b>Fac ut huius diéi inítia in honórem resurrectiónis tuae puris tibi córdibus consecrémus,</b>
<br><b><font color="#FF0000">—</font> et diem totum tibi gratum sanctificatiónis opéribus faciámus.</b>
<br><b>Qui diem, amóris tui signum, ad salútem et latítiam nobis renovásti,</b>
<br><b><font color="#FF0000">—</font> rénova nos cotídie ad glóriam tuam.</b>
<br><b>Doce nos hódie te in ómnibus praeséntem agnóscere,</b>
<br><b><font color="#FF0000">—</font> teque in maeréntibus praesértim et paupéribus inveníre.</b>
<br><b>Da nos hódie cum ómnibus pacem habére,</b>
<br><b><font color="#FF0000">—</font> némini vero malum réddere pro malo.</b>
<br><!--{END:_1STRr_PROSBY}-->
<p><b>Pater noster.</b>
<p><font color="#FF0000"><font size=-1>Oratio</font></font>
<br><!--{BEGIN:_1STRr_MODLITBA}-->
<br><b>Exáudi nos, Deus, salutáris noster, et nos pérfice sectatóres lucis et operários veritátis, ut qui ex te nati sumus lucis fílii, tui testes coram homínibus esse valeámus.<!--{ZAKONCENIE:SKRZE}--></b>
<br><!--{END:_1STRr_MODLITBA}-->
<p><font color="#FF0000"><font size=-1>Conclusio Horae, ut in Ordinario.</font></font>
Ad Horam mediam
<br><font color="#FF0000"><font size=-1>PSALMÓDIA</font></font>
 <p><b><font color="#FF0000">Ant. 1</font> 
<!--{BEGIN:_1STR9_ANT1}--><!--{BEGIN:_1STR2_ANT1}--><!--{BEGIN:_1STR3_ANT1}-->Benedíctus es, Dómine; doce me iustificatiónes tuas.<!--{END:_1STR3_ANT1}--><!--{END:_1STR2_ANT1}--><!--{END:_1STR9_ANT1}--></b>
<br><b><font color="#FF0000">Ant. 2</font> 
<!--{BEGIN:_1STR9_ANT2}--><!--{BEGIN:_1STR2_ANT2}--><!--{BEGIN:_1STR3_ANT2}-->Rétine gressus meos in sémitis tuis, Dómine.<!--{END:_1STR3_ANT2}--><!--{END:_1STR2_ANT2}--><!--{END:_1STR9_ANT2}--></b>
<br><b><font color="#FF0000">Ant. 3</font> 
<!--{BEGIN:_1STR9_ANT3}--><!--{BEGIN:_1STR2_ANT3}--><!--{BEGIN:_1STR3_ANT3}-->Exsúrge, Dómine, éripe ánimam meam.<!--{END:_1STR3_ANT3}--><!--{END:_1STR2_ANT3}--><!--{END:_1STR9_ANT3}--></b>
Ad Tertiam
<p><font color="#FF0000"><font size=-1>Lectio brevis</font></font>
<br><!--{BEGIN:_1STR9_CIT}-->
<div align=right><font color="#FF0000">1 Petr 1, 13-14</font></div>
<b>Succíncti lumbos mentis vestrae, sóbrii, perfécte speráte in eam, qua offértur vobis, grátiam in revelatióne Iesu Christi. Quasi fílii oboediéntiae, non configuráti prióribus in ignorántia vestra desidériis.</b>
<br><!--{END:_1STR9_CIT}-->
<!--{BEGIN:_1STR9_RESP}-->
<b><font color="#FF0000">V.</font>
Vias tuas, Dómine, demónstra mihi.
<br><font color="#FF0000">R.</font>
Et sémitas tuas édoce me.</b>
<!--{END:_1STR9_RESP}-->
<p><font color="#FF0000"><font size=-1>Oratio</font></font>
<br><!--{BEGIN:_1STR9_MODLITBA}-->
<br><b>Dómine, Pater sancte, Deus fidélis, qui promíssum Spíritum misísti, ut hómines per peccátum dispérsos congregáres, fac nos in mundo unitátis pacísque múnera confovére.<!--{ZAKONCENIE:SKRZE}--></b>
<br><!--{END:_1STR9_MODLITBA}-->
Ad Sextam
<!-- rovnaké ako pre 01NOV_2CIT -->
<p><font color="#FF0000"><font size=-1>Lectio brevis</font></font>
<br><!--{BEGIN:_1STR2_CIT}-->
<div align=right><font color="#FF0000">1 Petr 1, 15-16</font></div>
<b>Secúndum eum, qui vocávit vos, sanctum, et ipsi sancti in omni conversatióne sitis, quóniam scriptum est: Sancti éritis, quia ego sanctus sum.</b>
<br><!--{END:_1STR2_CIT}-->
<!--{BEGIN:_1STR2_RESP}-->
<b><font color="#FF0000">V.</font>
Sacerdótes tui induántur iustítiam.
<br><font color="#FF0000">R.</font>
Et sancti tui exsúltent.</b>
<!--{END:_1STR2_RESP}-->
<p><font color="#FF0000"><font size=-1>Oratio</font></font>
<br><!--{BEGIN:_1STR2_MODLITBA}-->
<br><b>Omnípotens et miséricors Deus, qui nos die média respiráre concédis, quos coepimus propítius intuére labóres, et, sanans quae delíquimus, fac eos ad finem tibi plácitum perveníre.<!--{ZAKONCENIE:SKRZE}--></b>
<br><!--{END:_1STR2_MODLITBA}-->
Ad Nonam
<p><font color="#FF0000"><font size=-1>Lectio brevis</font></font>
<br><!--{BEGIN:_1STR3_CIT}-->
<div align=right><font color="#FF0000">Iac 4, 7-8a. 10</font></div>
<b>Subicímini Deo; resístite Diábolo, et fúgiet a vobis. Appropiáte Deo, et appropinquábit vobis. Humiliámini in conspéctu Dómini, et exaltábit vos.</b>
<br><!--{END:_1STR3_CIT}-->
<!--{BEGIN:_1STR3_RESP}-->
<b><font color="#FF0000">V.</font>
Ecce óculi Dómini super metuéntes eum.
<br><font color="#FF0000">R.</font>
Et in eos qui sperant super misericórdia eius.</b>
<!--{END:_1STR3_RESP}-->
<p><font color="#FF0000"><font size=-1>Oratio</font></font>
<br><!--{BEGIN:_1STR3_MODLITBA}-->
<br><b>Dómine Iesu Christe, qui manus tuas in cruce ad salvándos hómines extendísti, concéde, ut actus nostri tibi reddántur accépti, et opus tua redemptiónis in mundo váleant declaráre.<!--{ZAKONCENIE:LEBO_TY}--></b>
<br><!--{END:_1STR3_MODLITBA}-->
<center><p>Ad Vesperas</center>
<p><b><font color="#FF0000">V.</font>Deus, in adiutórium meum inténde.</b>
<br><b><font color="#FF0000">R.</font>Dómine, ad adiuvándum me festína.</b>
<p><b>Glória Patri. Sicut erat. <font color="#FF0000">(</font>Aleluja.<font color="#FF0000">)</font></b>
<p><font color="#FF0000"><font size=-1>HYMNUS</font></font>
<br><!--{BEGIN:_1STRv_HYMNUS}-->
<b>
<p>Caeli Deus sanctíssime,
<br>qui lúcidum centrum poli
<br>candóre pingis ígneo
<br>augens decóri lúmina.

<p>Quarto die qui flámmeam
<br>solis rotam constítuens,
<br>lunae minístras órdini
<br>vagos recúrsus síderum.

<p>Ut nóctibus vel lúmini
<br>diremptiónis términum,
<br>primórdiis et ménsium
<br>signum dares notíssimum:

<p>Illúmina cor hóminum,
<br>abstérge sordes méntium,
<br>resólve culpae vínculum,
<br>evérte moles críminum.

<p>Praesta, Pater piíssime,
<br>Patríque compar Unice,
<br>cum Spíritu Paráclito
<br>regnans per omne saeculum. Amen.
</b>
<!--{END:_1STRv_HYMNUS}-->
<p><font color="#FF0000"><font size=-1>PSALMÓDIA</font></font>
<p><b><font color="#FF0000">Ant. 1</font><!--{BEGIN:_1STRv_ANT1}-->Dóminus illuminátio mea et salus mea, quem timébo? <font color="#FF0000">†</font><!--{END:_1STRv_ANT1}--></b>
<br><b><font color="#FF0000">Tempore Paschali:</font><!--{BEGIN:_1STRv_ANT1V}-->Hunc príncipem et salvatórem Deus exaltávit déxtera sua, allelúia.<!--{END:_1STRv_ANT1V}--></b>
<br><b><font color="#FF0000">Ant. 2</font><!--{BEGIN:_1STRv_ANT2}-->Vultum tuum, Dómine, requíram: ne avértas fáciem tuam a me.<!--{END:_1STRv_ANT2}--></b>
<br><b><font color="#FF0000">Tempore Paschali:</font><!--{BEGIN:_1STRv_ANT2V}-->Credo vidére bona Dómini in terra vivéntium, allelúia.<!--{END:_1STRv_ANT2V}--></b>
<br><b><font color="#FF0000">Ant. 3</font><!--{BEGIN:_1STRv_ANT3}-->Ipse primogénitus omnis creatúrae, in ómnibus primátum tenens.<!--{END:_1STRv_ANT3}--></b>
<br><b><font color="#FF0000">Tempore Paschali:</font><!--{BEGIN:_1STRv_ANT3V}-->Ex ipso et per ipsum et in ipso sunt ómnia: ipsi glória in saecula, allelúia.<!--{END:_1STRv_ANT3V}--></b>
<p><font color="#FF0000"><font size=-1>Lectio brevis</font></font>
<br><!--{BEGIN:_1STRv_CIT}-->
<div align=right><font color="#FF0000">Iac 1, 22-25</font></div>
<b>Estóte factóres verbi et non auditóres tantum falléntes vosmetípsos. Qui autem perspéxerit in lege perfécta libertátis et permánserit, non audítor obliviósus factus sed factor óperis, hic beátus in facto suo erit.</b>
<br><!--{END:_1STRv_CIT}-->
<p><font color="#FF0000"><font size=-1>Responsorium breve</font></font>
<br><!--{BEGIN:_1STRv_RESP}-->
<br><b><font color="#FF0000">R.</font> Rédime me, Dómine, <font color="#FF0000">*</font> Et miserére mei. Rédime.</b>
<br><b><font color="#FF0000">V.</font> Ne perdas cum ímpiis ánimam meam. <font color="#FF0000">*</font> Et miserére mei. Glória Patri. Rédime.</b>
<br><!--{END:_1STRv_RESP}-->
<p><b><font color="#FF0000">Ad Magnificat, ant.</font><!--{BEGIN:_1STRv_MAGNIFIKAT}-->Fecit mihi magna qui potens est, et sanctum nomen eius.<!--{END:_1STRv_MAGNIFIKAT}--></b>
<p><font color="#FF0000"><font size=-1>Preces</font></font>
<br><!--{BEGIN:_1STRv_PROSBY}-->
<br><b>In ómnibus nomen Dómini glorificétur, qui pópulum electiónis suae infiníto amóre proséquitur. Ad eum ergo haec nostra orátio ascéndat:</b>
<br><i>&nbsp;&nbsp;&nbsp;&nbsp; Caritátem tuam, Dómine, demónstra.</i>
<p><b>Recordáre, Dómine, Ecclésiae tuae,</b>
<br><b><font color="#FF0000">—</font> ut eam serves ab omni malo et in dilectióne tua perfícias.</b>
<br><b>Fac ut gentes agnóscant te solum esse Deum,</b>
<br><b><font color="#FF0000">—</font> et Iesum Christum Fílium tuum, quem misísti.</b>
<br><b>Próspera cuncta nostris concéde propínquis,</b>
<br><b><font color="#FF0000">—</font> tríbue illis benedictiónem et vitam usque in saeculum.</b>
<br><b>Affer solácium ópere et labóre onerátis,</b>
<br><b><font color="#FF0000">—</font> dignitátem víndica despectórum.</b>
<br><b>Exútis hódie córpore misericórdiae tuae portae patéscant,</b>
<br><b><font color="#FF0000">—</font> eos in regnum tuum placátus admítte.</b>
<br><!--{END:_1STRv_PROSBY}-->
<p><b>Pater noster.</b>
<p><font color="#FF0000"><font size=-1>Oratio</font></font>
<br><!--{BEGIN:_1STRv_MODLITBA}-->
<br><b>Adésto, Dómine, précibus nostris, et die noctúque nos prótege, ut vícibus témporum tua gubernatióne subiécti, tua semper incommutabilitáte firmémur.<!--{ZAKONCENIE:SKRZE}--></b>
<br><!--{END:_1STRv_MODLITBA}-->
<p><font color="#FF0000"><font size=-1>Conclusio Horae, ut in Ordinario.</font></font>
</body>
</html>
