<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 73 (74)</title>
</head>
<body>
<!--{BEGIN:ZALM74_I}-->
<center><b><font color="#FF0000">Psalmus 73 (74)</font></b>
<br><font color="#FF0000">Lamentatio propter templum vastatum</font></center>
<!--{BEGIN:PSALMODIA_MYSLIENKA}--><p><i>Nolite timere eos, qui occidunt corpus</i> (Mt 10, 28).<!--{END:PSALMODIA_MYSLIENKA}-->
<center><p><b><font color="#FF0000">I</font></b></center>
<p><b>Ut quid, Deus, reppulísti in finem, *<br>
&nbsp;&nbsp;&nbsp; irátus est furor tuus super oves páscuae tuae?<br>
Memor esto congregatiónis tuae, *<br>
&nbsp;&nbsp;&nbsp; quam possedísti ab inítio.<br>
Redemísti virgam hereditátis tuae, *<br>
&nbsp;&nbsp;&nbsp; mons Sion, in quo habitásti.<br>
Leva gressus tuos in ruínas sempitérnas: *<br>
&nbsp;&nbsp;&nbsp; ómnia vastávit inimícus in sancto.</b>
<font color="#FF0000">—</font>
<p><b>Rugiérunt, qui odérunt te, in médio congregatiónis tuae; *<br>
&nbsp;&nbsp;&nbsp; posuérunt signa sua in signa.<br>
Visi sunt quasi in altum secúrim vibrántes *<br>
&nbsp;&nbsp;&nbsp; in silva condénsa.<br>
Excidérunt iánuas eius in idípsum; *<br>
&nbsp;&nbsp;&nbsp; in secúri et áscia deiecérunt.</b>
<font color="#FF0000">—</font>
<p><b>Incendérunt igni sanctuárium tuum, *<br>
&nbsp;&nbsp;&nbsp; in terram polluérunt tabernáculum nóminis tui;<br>
dixérunt in corde suo: «Opprimámus eos simul». *<br>
&nbsp;&nbsp;&nbsp; Combussérunt omnes congregatiónes Dei in terra.<br>
Signa nostra non vídimus, †<br>
&nbsp;&nbsp;&nbsp; iam non est prophéta, *<br>
&nbsp;&nbsp;&nbsp; et apud nos non est qui cognóscat ámplius.</b>
<font color="#FF0000">—</font>
<p><b>Usquequo, Deus, improperábit inimícus, *<br>
&nbsp;&nbsp;&nbsp; spernet adversárius nomen tuum in finem?<br>
Ut quid avértis manum tuam *<br>
&nbsp;&nbsp;&nbsp; et tenes déxteram tuam in médio sinu tuo?<br>
Deus autem rex noster ante saecula, *<br>
&nbsp;&nbsp;&nbsp; operátus est salútes in médio terrae.</b>
<!--{END:ZALM74_I}-->
<br><!--{BEGIN:ZALM74_II}-->
<center><b><font color="#FF0000">II</font></b></center>
<p><b>Tu conscidísti in virtúte tua mare, *<br>
&nbsp;&nbsp;&nbsp; contribulásti cápita dracónum in aquis.<br>
Tu confregísti cápita Levíathan, *<br>
&nbsp;&nbsp;&nbsp; dedísti eum escam monstris maris.<br>
Tu dirupísti fontes et torréntes; *<br>
&nbsp;&nbsp;&nbsp; tu siccásti flúvios perénnes.<br>
Tuus est dies et tua est nox, *<br>
&nbsp;&nbsp;&nbsp; tu fabricátus es luminária et solem.<br>
Tu statuísti omnes términos terrae, *<br>
&nbsp;&nbsp;&nbsp; aestátem et híemem, tu plasmásti ea.</b>
<font color="#FF0000">—</font>
<p><b>Memor esto huius: †<br>
&nbsp;&nbsp;&nbsp; inimícus improperávit Dómino,<br>
&nbsp;&nbsp;&nbsp; et pópulus insípiens sprevit nomen tuum.<br>
Ne tradas béstiis ánimas confiténtes tibi *<br>
&nbsp;&nbsp;&nbsp; et ánimas páuperum tuórum ne obliviscáris in finem.<br>
Réspice in testaméntum, *<br>
&nbsp;&nbsp;&nbsp; quia repléta sunt latíbula terrae tentóriis violéntiae.</b>
<font color="#FF0000">—</font>
<p><b>Ne revertátur húmilis factus confúsus; *<br>
&nbsp;&nbsp;&nbsp; pauper et inops laudábunt nomen tuum.<br>
Exsúrge, Deus, iúdica causam tuam; †<br>
&nbsp;&nbsp;&nbsp; memor esto improperiórum tuórum, *<br>
&nbsp;&nbsp;&nbsp; quae ab insipiénte fiunt tota die.<br>
Ne obliviscáris voces inimicórum tuórum; *<br>
&nbsp;&nbsp;&nbsp; tumúltus adversariórum tuórum ascéndit semper.</b>
<!--{END:ZALM74_II}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
