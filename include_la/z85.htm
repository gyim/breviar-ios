<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 84 (85)</title>
</head>
<body>
<!--{BEGIN:ZALM85}-->
<center><b><font color="#FF0000">Psalmus 84 (85)</font></b>
<br><font color="#FF0000">Propinqua est salus nostra
<sup><a href="/include/kat_z85.htm" class="red">*</a></sup>
</font></center>
<!--{BEGIN:PSALMODIA_MYSLIENKA}--><p><i>In terram delapso Salvatore nostro, benedixit Deus terram suam</i> (Origenes).<!--{END:PSALMODIA_MYSLIENKA}-->
<p><b>Complacuísti tibi, Dómine, in terra tua, *</b>
<br><b>&nbsp;&nbsp;&nbsp; convertísti captivitátem Iacob.</b>
<br><b>Remisísti iniquitátem plebis tuae, *</b>
<br><b>&nbsp;&nbsp;&nbsp; operuísti ómnia peccáta eórum.</b>
<br><b>Contraxísti omnem iram tuam, *</b>
<br><b>&nbsp;&nbsp;&nbsp; revertísti a furóre indignatiónis tuae.</b>
<font color="#FF0000">—</font>
<p><b>Convérte nos, Deus, salutáris noster, *</b>
<br><b>&nbsp;&nbsp;&nbsp; et avérte iram tuam a nobis.</b>
<br><b>Numquid in aetérnum irascéris nobis *</b>
<br><b>&nbsp;&nbsp;&nbsp; aut exténdes iram tuam a generatióne in generatiónem?</b>
<br><b>Nonne tu convérsus vivificábis nos, *</b>
<br><b>&nbsp;&nbsp;&nbsp; et plebs tua laetábitur in te?</b>
<br><b>Osténde nobis, Dómine, misericórdiam tuam *</b>
<br><b>&nbsp;&nbsp;&nbsp; et salutáre tuum da nobis.</b>
<font color="#FF0000">—</font>
<p><b>Audiam, quid loquátur Dóminus Deus, †</b>
<br><b>&nbsp;&nbsp;&nbsp; quóniam loquétur pacem ad plebem suam et sanctos suos *</b>
<br><b>&nbsp;&nbsp;&nbsp; et ad eos, qui convertúntur corde.</b>
<br><b>Vere prope timéntes eum salutáre ipsíus, *</b>
<br><b>&nbsp;&nbsp;&nbsp; ut inhábitet glória in terra nostra.</b>
<br><b>Misericórdia et véritas obviavérunt sibi, *</b>
<br><b>&nbsp;&nbsp;&nbsp; iustítia et pax osculátae sunt.</b>
<br><b>Véritas de terra orta est, *</b>
<br><b>&nbsp;&nbsp;&nbsp; et iustítia de caelo prospéxit.</b>
<font color="#FF0000">—</font>
<p><b>Etenim Dóminus dabit benignitátem, *</b>
<br><b>&nbsp;&nbsp;&nbsp; et terra nostra dabit fructum suum.</b>
<br><b>Iustítia ante eum ambulábit, *</b>
<br><b>&nbsp;&nbsp;&nbsp; et ponet in via gressus suos.</b>
<!--{END:ZALM85}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
