<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 4</title>
</head>
<body>
<!--{BEGIN:ZALM4}-->
<center><b><font color="#FF0000">Psalmus 4</font></b>
<br><font color="#FF0000">Gratiarum actio</font></center>
<!--{BEGIN:MYSLIENKA_K_ZALMU}--><p><i>Admirabilem fecit Dominus, quem suscitavit a mortuis</i> (S. Augustinus).<!--{END:MYSLIENKA_K_ZALMU}-->
<p><b>Cum invocárem, exaudívit me Deus iustítiae meae.*</b>
<br><b>&nbsp;&nbsp;&nbsp; In tribulatióne dilatásti mihi;</b>
<br><b>miserére mei *</b>
<br><b>&nbsp;&nbsp;&nbsp; et exáudi oratiónem meam.</b>
<font color="#FF0000">–</font>
<p><b>Fílii hóminum, úsquequo gravi corde? *</b>
<br><b>&nbsp;&nbsp;&nbsp; Ut quid dilígitis vanitátem et quaeritis mendácium?</b>
<br><b>Et scitóte quóniam mirificávit Dóminus sanctum suum; *</b>
<br><b>&nbsp;&nbsp;&nbsp; Dóminus exáudiet, cum clamávero ad eum.</b>
<font color="#FF0000">–</font>
<p><b>Irascímini et nolíte peccáre; †</b>
<br><b>&nbsp;&nbsp;&nbsp; loquímini in córdibus vestris, *</b>
<br><b>&nbsp;&nbsp;&nbsp; in cubílibus vestris et conquiéscite.</b>
<br><b>Sacrificáte sacrifícium iustítiae *</b>
<br><b>&nbsp;&nbsp;&nbsp; et speráte in Dómino.</b>
<font color="#FF0000">–</font>
<p><b>Multi dicunt: «Quis osténdit nobis bona?». *</b>
<br><b>&nbsp;&nbsp;&nbsp; Leva in signum super nos lumen vultus tui, Dómine!</b>
<br><b>Maiórem dedísti laetítiam in corde meo, *</b>
<br><b>&nbsp;&nbsp;&nbsp; quam cum multiplicántur fruméntum et vinum eórum.</b>
<br><b>In pace in idípsum dórmiam et requiéscam, *</b>
<br><b>&nbsp;&nbsp;&nbsp; quóniam tu, Dómine, singuláriter in spe constituísti me.</b>
<!--{END:ZALM4}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
