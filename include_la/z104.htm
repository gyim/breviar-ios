<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 103 (104)</title>
</head>
<body>
<!--{BEGIN:ZALM104_I}-->
<center><b><font color="#FF0000">Psalmus 103 (104)</font></b>
<br><font color="#FF0000">Hymnus ad Dominum creatorem</font></center>
<!--{BEGIN:MYSLIENKA_K_ZALMU}--><p><i>Si quis in Christo nova creatura; vetera transierunt, ecce, facta sunt nova</i> (2 Cor 5, 17).<!--{END:MYSLIENKA_K_ZALMU}-->
<center><p><b><font color="#FF0000">I</font></b></center>
<p><b>Bénedic, ánima mea, Dómino. *<br>
&nbsp;&nbsp;&nbsp; Dómine Deus meus, magnificátus es veheménter!<br>
Maiestátem et decórem induísti, *<br>
&nbsp;&nbsp;&nbsp; amíctus lúmine sicut vestiménto.</b>
<font color="#FF0000">—</font>
<p><b>Exténdens caelum sicut velum, *<br>
&nbsp;&nbsp;&nbsp; qui éxstruis in aquis cenácula tua.<br>
Qui ponis nubem ascénsum tuum, *<br>
&nbsp;&nbsp;&nbsp; qui ámbulas super pennas ventórum.<br>
Qui facis ángelos tuos spíritus *<br>
&nbsp;&nbsp;&nbsp; et minístros tuos ignem uréntem.</b>
<font color="#FF0000">—</font>
<p><b>Qui fundásti terram super stabilitátem suam, *<br>
&nbsp;&nbsp;&nbsp; non inclinábitur in saeculum saeculi.<br>
Abýssus sicut vestiméntum opéruit eam, *<br>
&nbsp;&nbsp;&nbsp; super montes stabant aquae.<br>
Ab increpatióne tua fúgiunt, *<br>
&nbsp;&nbsp;&nbsp; a voce tonítrui tui formídant.<br>
Ascéndunt in montes et descéndunt in valles, *<br>
&nbsp;&nbsp;&nbsp; in locum, quem statuísti eis.<br>
Términum posuísti, quem non transgrediéntur, *<br>
&nbsp;&nbsp;&nbsp; neque converténtur operíre terram.</b>
<font color="#FF0000">—</font>
<p><b>Qui emíttis fontes in torréntes; *<br>
&nbsp;&nbsp;&nbsp; inter médium móntium pertransíbunt,<br>
potábunt omnes béstias agri, *<br>
&nbsp;&nbsp;&nbsp; exstínguent ónagri sitim suam.<br>
Super ea vólucres caeli habitábunt, *<br>
&nbsp;&nbsp;&nbsp; de médio ramórum dabunt voces.</b>
<!--{END:ZALM104_I}-->
<br><!--{BEGIN:ZALM104_II}-->
<center><b><font color="#FF0000">II</font></b></center>
<p><b>Rigas montes de cenáculis tuis, *<br>
&nbsp;&nbsp;&nbsp; de fructu óperum tuórum sátias terram.<br>
Prodúcis fenum iuméntis *<br>
&nbsp;&nbsp;&nbsp; et herbam servitúti hóminum,<br>
edúcens panem de terra *<br>
&nbsp;&nbsp;&nbsp; et vinum, quod laetíficat cor hóminis;<br>
exhílarans fáciem in óleo, *<br>
&nbsp;&nbsp;&nbsp; panis autem cor hóminis confírmat.</b>
<font color="#FF0000">—</font>
<p><b>Saturabúntur ligna Dómini *<br>
&nbsp;&nbsp;&nbsp; et cedri Líbani, quas plantávit.<br>
Illic pásseres nidificábunt, *<br>
&nbsp;&nbsp;&nbsp; eródii domus in vértice eárum.<br>
Montes excélsi cervis, *<br>
&nbsp;&nbsp;&nbsp; petrae refúgium hyrácibus.</b>
<font color="#FF0000">—</font>
<p><b>Fecit lunam ad témpora signánda, *<br>
&nbsp;&nbsp;&nbsp; sol cognóvit occásum suum.<br>
Posuísti ténebras, et facta est nox: *<br>
&nbsp;&nbsp;&nbsp; in ipsa reptábunt omnes béstiae silvae,<br>
cátuli leónum rugiéntes, ut rápiant *<br>
&nbsp;&nbsp;&nbsp; et quaerant a Deo escam sibi.<br>
Oritur sol, et congregántur, *<br>
&nbsp;&nbsp;&nbsp; et in cubílibus suis recúmbunt.<br>
Exit homo ad opus suum *<br>
&nbsp;&nbsp;&nbsp; et ad operatiónem suam usque ad vésperum.</b>
<!--{END:ZALM104_II}-->
<br><!--{BEGIN:ZALM104_III}-->
<center><b><font color="#FF0000">III</font></b></center>
<p><b>Quam multiplicáta sunt ópera tua, Dómine! †<br>
&nbsp;&nbsp;&nbsp; Omnia in sapiéntia fecísti, *<br>
&nbsp;&nbsp;&nbsp; impléta est terra creatúra tua.<br>
Hoc mare magnum et spatiósum et latum: †<br>
&nbsp;&nbsp;&nbsp; illic reptília, quorum non est númerus, *<br>
&nbsp;&nbsp;&nbsp; animália pusílla cum magnis;<br>
illic naves pertransíbunt, *<br>
&nbsp;&nbsp;&nbsp; Levíathan, quem formásti ad ludéndum cum eo.</b>
<font color="#FF0000">—</font>
<p><b>Omnia a te exspéctant, *<br>
&nbsp;&nbsp;&nbsp; ut des illis escam in témpore suo.<br>
Dante te illis, cólligent, *<br>
&nbsp;&nbsp;&nbsp; aperiénte te manum tuam, implebúntur bonis.<br>
Averténte autem te fáciem, turbabúntur; †<br>
&nbsp;&nbsp;&nbsp; áuferes spíritum eórum, et defícient *<br>
&nbsp;&nbsp;&nbsp; et in púlverem suum reverténtur.<br>
Emíttes spíritum tuum, et creabúntur, *<br>
&nbsp;&nbsp;&nbsp; et renovábis fáciem terrae.</b>
<font color="#FF0000">—</font>
<p><b>Sit glória Dómini in saeculum; *<br>
&nbsp;&nbsp;&nbsp; laetétur Dóminus in opéribus suis.<br>
Qui réspicit terram et facit eam trémere, *<br>
&nbsp;&nbsp;&nbsp; qui tangit montes, et fúmigant.<br>
Cantábo Dómino in vita mea, *<br>
&nbsp;&nbsp;&nbsp; psallam Deo meo quámdiu sum.<br>
Iucúndum sit ei elóquium meum, *<br>
&nbsp;&nbsp;&nbsp; ego vere delectábor in Dómino.</b>
<font color="#FF0000">—</font>
<p><b>Defíciant peccatóres a terra †<br>
&nbsp;&nbsp;&nbsp; et iníqui, ita ut non sint. *<br>
&nbsp;&nbsp;&nbsp; Bénedic, ánima mea, Dómino.</b>
<!--{END:ZALM104_III}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
