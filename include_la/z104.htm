<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 103 (104)</title>
</head>
<body>
<!--{BEGIN:ZALM104_I}-->
<center><b><span class="red">Psalmus 103 (104)</span></b>
<br/><span class="red">Hymnus ad Dominum creatorem</span></center>
<!--{BEGIN:PSALMODIA_MYSLIENKA}--><p><i>Si quis in Christo nova creatura; vetera transierunt, ecce, facta sunt nova</i> (2 Cor 5, 17).<!--{END:PSALMODIA_MYSLIENKA}-->
<center><p><b><span class="red">I</span></b></center>
<p><b>Bénedic, ánima mea, Dómino. *<br/>
&nbsp;&nbsp;&nbsp; Dómine Deus meus, magnificátus es veheménter!<br/>
Maiestátem et decórem induísti, *<br/>
&nbsp;&nbsp;&nbsp; amíctus lúmine sicut vestiménto.</b>
<span class="red">—</span>
<p><b>Exténdens caelum sicut velum, *<br/>
&nbsp;&nbsp;&nbsp; qui éxstruis in aquis cenácula tua.<br/>
Qui ponis nubem ascénsum tuum, *<br/>
&nbsp;&nbsp;&nbsp; qui ámbulas super pennas ventórum.<br/>
Qui facis ángelos tuos spíritus *<br/>
&nbsp;&nbsp;&nbsp; et minístros tuos ignem uréntem.</b>
<span class="red">—</span>
<p><b>Qui fundásti terram super stabilitátem suam, *<br/>
&nbsp;&nbsp;&nbsp; non inclinábitur in saeculum saeculi.<br/>
Abýssus sicut vestiméntum opéruit eam, *<br/>
&nbsp;&nbsp;&nbsp; super montes stabant aquae.<br/>
Ab increpatióne tua fúgiunt, *<br/>
&nbsp;&nbsp;&nbsp; a voce tonítrui tui formídant.<br/>
Ascéndunt in montes et descéndunt in valles, *<br/>
&nbsp;&nbsp;&nbsp; in locum, quem statuísti eis.<br/>
Términum posuísti, quem non transgrediéntur, *<br/>
&nbsp;&nbsp;&nbsp; neque converténtur operíre terram.</b>
<span class="red">—</span>
<p><b>Qui emíttis fontes in torréntes; *<br/>
&nbsp;&nbsp;&nbsp; inter médium móntium pertransíbunt,<br/>
potábunt omnes béstias agri, *<br/>
&nbsp;&nbsp;&nbsp; exstínguent ónagri sitim suam.<br/>
Super ea vólucres caeli habitábunt, *<br/>
&nbsp;&nbsp;&nbsp; de médio ramórum dabunt voces.</b>
<!--{END:ZALM104_I}-->
<br/><!--{BEGIN:ZALM104_II}-->
<center><b><span class="red">II</span></b></center>
<p><b>Rigas montes de cenáculis tuis, *<br/>
&nbsp;&nbsp;&nbsp; de fructu óperum tuórum sátias terram.<br/>
Prodúcis fenum iuméntis *<br/>
&nbsp;&nbsp;&nbsp; et herbam servitúti hóminum,<br/>
edúcens panem de terra *<br/>
&nbsp;&nbsp;&nbsp; et vinum, quod laetíficat cor hóminis;<br/>
exhílarans fáciem in óleo, *<br/>
&nbsp;&nbsp;&nbsp; panis autem cor hóminis confírmat.</b>
<span class="red">—</span>
<p><b>Saturabúntur ligna Dómini *<br/>
&nbsp;&nbsp;&nbsp; et cedri Líbani, quas plantávit.<br/>
Illic pásseres nidificábunt, *<br/>
&nbsp;&nbsp;&nbsp; eródii domus in vértice eárum.<br/>
Montes excélsi cervis, *<br/>
&nbsp;&nbsp;&nbsp; petrae refúgium hyrácibus.</b>
<span class="red">—</span>
<p><b>Fecit lunam ad témpora signánda, *<br/>
&nbsp;&nbsp;&nbsp; sol cognóvit occásum suum.<br/>
Posuísti ténebras, et facta est nox: *<br/>
&nbsp;&nbsp;&nbsp; in ipsa reptábunt omnes béstiae silvae,<br/>
cátuli leónum rugiéntes, ut rápiant *<br/>
&nbsp;&nbsp;&nbsp; et quaerant a Deo escam sibi.<br/>
Oritur sol, et congregántur, *<br/>
&nbsp;&nbsp;&nbsp; et in cubílibus suis recúmbunt.<br/>
Exit homo ad opus suum *<br/>
&nbsp;&nbsp;&nbsp; et ad operatiónem suam usque ad vésperum.</b>
<!--{END:ZALM104_II}-->
<br/><!--{BEGIN:ZALM104_III}-->
<center><b><span class="red">III</span></b></center>
<p><b>Quam multiplicáta sunt ópera tua, Dómine! †<br/>
&nbsp;&nbsp;&nbsp; Omnia in sapiéntia fecísti, *<br/>
&nbsp;&nbsp;&nbsp; impléta est terra creatúra tua.<br/>
Hoc mare magnum et spatiósum et latum: †<br/>
&nbsp;&nbsp;&nbsp; illic reptília, quorum non est númerus, *<br/>
&nbsp;&nbsp;&nbsp; animália pusílla cum magnis;<br/>
illic naves pertransíbunt, *<br/>
&nbsp;&nbsp;&nbsp; Levíathan, quem formásti ad ludéndum cum eo.</b>
<span class="red">—</span>
<p><b>Omnia a te exspéctant, *<br/>
&nbsp;&nbsp;&nbsp; ut des illis escam in témpore suo.<br/>
Dante te illis, cólligent, *<br/>
&nbsp;&nbsp;&nbsp; aperiénte te manum tuam, implebúntur bonis.<br/>
Averténte autem te fáciem, turbabúntur; †<br/>
&nbsp;&nbsp;&nbsp; áuferes spíritum eórum, et defícient *<br/>
&nbsp;&nbsp;&nbsp; et in púlverem suum reverténtur.<br/>
Emíttes spíritum tuum, et creabúntur, *<br/>
&nbsp;&nbsp;&nbsp; et renovábis fáciem terrae.</b>
<span class="red">—</span>
<p><b>Sit glória Dómini in saeculum; *<br/>
&nbsp;&nbsp;&nbsp; laetétur Dóminus in opéribus suis.<br/>
Qui réspicit terram et facit eam trémere, *<br/>
&nbsp;&nbsp;&nbsp; qui tangit montes, et fúmigant.<br/>
Cantábo Dómino in vita mea, *<br/>
&nbsp;&nbsp;&nbsp; psallam Deo meo quámdiu sum.<br/>
Iucúndum sit ei elóquium meum, *<br/>
&nbsp;&nbsp;&nbsp; ego vere delectábor in Dómino.</b>
<span class="red">—</span>
<p><b>Defíciant peccatóres a terra †<br/>
&nbsp;&nbsp;&nbsp; et iníqui, ita ut non sint. *<br/>
&nbsp;&nbsp;&nbsp; Bénedic, ánima mea, Dómino.</b>
<!--{END:ZALM104_III}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
