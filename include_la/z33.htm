<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 32 (33)</title>
</head>
<body>
<!--{BEGIN:ZALM33}--><!--{BEGIN:ZALM33_I}-->
<center><b><font color="#FF0000">Psalmus 32 (33)</font></b>
<br><font color="#FF0000">Laus Domini providentis
<sup><a href="/include/kat-z33.htm" class="red">*</a></sup>
</font></center>
<!--{BEGIN:PSALMODIA_MYSLIENKA}--><p><i>Omnia per ipsum facta sunt</i> (Io 1, 3).<!--{END:PSALMODIA_MYSLIENKA}-->
<!--{END:ZALM33}-->
<center><p><b><font color="#FF0000">I</font></b></center>
<!--{BEGIN:ZALM33}-->
<p><b>Exsultáte, iusti, in Dómino; *</b>
<br><b>&nbsp;&nbsp;&nbsp; rectos decet collaudátio.</b>
<br><b>Confitémini Dómino in cíthara, *</b>
<br><b>&nbsp;&nbsp;&nbsp; in psaltério decem chordárum psállite illi.</b>
<br><b>Cantáte ei cánticum novum, *</b>
<br><b>&nbsp;&nbsp;&nbsp; bene psállite ei in vociferatióne,</b>
<br><b>quia rectum est verbum Dómini, *</b>
<br><b>&nbsp;&nbsp;&nbsp; et ómnia ópera eius in fide.</b>
<br><b>Díligit iustítiam et iudícium; *</b>
<br><b>&nbsp;&nbsp;&nbsp; misericórdia Dómini plena est terra.</b>
<br><b>Verbo Dómini caeli facti sunt, *</b>
<br><b>&nbsp;&nbsp;&nbsp; et spíritu oris eius omnis virtus eórum.</b>
<br><b>Cóngregans sicut in utre aquas maris, *</b>
<br><b>&nbsp;&nbsp;&nbsp; ponens in thesáuris abýssos.</b>
<font color="#FF0000">—</font>
<p><b>Tímeat Dóminum omnis terra, *</b>
<br><b>&nbsp;&nbsp;&nbsp; a fácie autem eius formídent omnes inhabitántes orbem.</b>
<br><b>Quóniam ipse dixit, et facta sunt, *</b>
<br><b>&nbsp;&nbsp;&nbsp; ipse mandávit, et creáta sunt.</b>
<br><b>Dóminus díssipat consília géntium, *</b>
<br><b>&nbsp;&nbsp;&nbsp; írritas facit cogitatiónes populórum.</b>
<br><b>Consílium autem Dómini in aetérnum manet, *</b>
<br><b>&nbsp;&nbsp;&nbsp; cogitatiónes cordis eius in generatióne et generatiónem.</b>
<!--{END:ZALM33_I}-->
<font color="#FF0000">—</font>
<!--{END:ZALM33}-->
<!--{BEGIN:ZALM33_II}-->
<center><p><b><font color="#FF0000">II</font></b></center>
<!--{BEGIN:ZALM33}-->
<p><b>Beáta gens, cui Dóminus est Deus, *</b>
<br><b>&nbsp;&nbsp;&nbsp; pópulus, quem elégit in hereditátem sibi.</b>
<br><b>De caelo respéxit Dóminus, *</b>
<br><b>&nbsp;&nbsp;&nbsp; vidit omnes fílios hóminum.</b>
<br><b>De loco habitáculi sui respéxit *</b>
<br><b>&nbsp;&nbsp;&nbsp; super omnes, qui hábitant terram,</b>
<br><b>qui finxit singillátim corda eórum, *</b>
<br><b>&nbsp;&nbsp;&nbsp; qui intéllegit ómnia ópera eórum.</b>
<font color="#FF0000">—</font>
<p><b>Non salvátur rex per multam virtútem, *</b>
<br><b>&nbsp;&nbsp;&nbsp; et gigas non liberábitur in multitúdine virtútis suae.</b>
<br><b>Fallax equus ad salútem, *</b>
<br><b>&nbsp;&nbsp;&nbsp; in abundántia autem virtútis suae non salvábit.</b>
<br><b>Ecce óculi Dómini super metuéntes eum, *</b>
<br><b>&nbsp;&nbsp;&nbsp; in eos, qui sperant super misericórdia eius,</b>
<br><b>ut éruat a morte ánimas eórum *</b>
<br><b>&nbsp;&nbsp;&nbsp; et alat eos in fame.</b>
<font color="#FF0000">—</font>
<p><b>Anima nostra sústinet Dóminum, *</b>
<br><b>&nbsp;&nbsp;&nbsp; quóniam adiútor et protéctor noster est;</b>
<br><b>quia in eo laetábitur cor nostrum, *</b>
<br><b>&nbsp;&nbsp;&nbsp; et in nómine sancto eius sperávimus.</b>
<br><b>Fiat misericórdia tua, Dómine, super nos, *</b>
<br><b>&nbsp;&nbsp;&nbsp; quemádmodum sperávimus in te.</b>
<!--{END:ZALM33}--><!--{END:ZALM33_II}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
