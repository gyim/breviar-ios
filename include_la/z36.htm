<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 35 (36)</title>
</head>
<body>
<!--{BEGIN:ZALM36}-->
<center><b><span class="red">Psalmus 35 (36)</span></b>
<br/><span class="red">Malitia peccatoris, Domini bonitas</span></center>
<!--{BEGIN:PSALMODIA_MYSLIENKA}--><p><i>Qui sequitur me, non ambulabit in tenebris, sed habebit lucem vitae</i> (Io 8, 12).<!--{END:PSALMODIA_MYSLIENKA}-->
<p><b>Susúrrat iníquitas ad ímpium in médio cordis eius; *</b>
<br/><b>&nbsp;&nbsp;&nbsp; non est timor Dei ante óculos eius.</b>
<span class="red">—</span>
<p><b>Quóniam blandítur ipsi in conspéctu eius, *</b>
<br/><b>&nbsp;&nbsp;&nbsp; ut non invéniat iniquitátem suam et óderit.</b>
<br/><b>Verba oris eius iníquitas et dolus *</b>
<br/><b>&nbsp;&nbsp;&nbsp; désiit intellégere, ut bene ágeret.</b>
<br/><b>Iniquitátem meditátus est in cubíli suo, †</b>
<br/><b>&nbsp;&nbsp;&nbsp; ástitit omni viae non bonae, *</b>
<br/><b>&nbsp;&nbsp;&nbsp; malítiam autem non odívit.</b>
<span class="red">—</span>
<p><b>Dómine, in caelo misericórdia tua *</b>
<br/><b>&nbsp;&nbsp;&nbsp; et véritas tua usque ad nubes;</b>
<br/><b>iustítia tua sicut montes Dei, †</b>
<br/><b>&nbsp;&nbsp;&nbsp; iudícia tua abýssus multa: *</b>
<br/><b>&nbsp;&nbsp;&nbsp; hómines et iuménta salvábis, Dómine.</b>
<span class="red">—</span>
<p><b>Quam pretiósa misericórdia tua, Deus! *</b>
<br/><b>&nbsp;&nbsp;&nbsp; Fílii autem hóminum in tégmine alárum tuárum sperábunt;</b>
<br/><b>inebriabúntur ab ubertáte domus tuae, *</b>
<br/><b>&nbsp;&nbsp;&nbsp; et torrénte voluptátis tua potábis eos.</b>
<br/><b>Quóniam apud te est fons vitae, *</b>
<br/><b>&nbsp;&nbsp;&nbsp; et in lúmine tuo vidébimus lumen.</b>
<span class="red">—</span>
<p><b>Praeténde misericórdiam tuam sciéntibus te *</b>
<br/><b>&nbsp;&nbsp;&nbsp; et iustítiam tuam his, qui recto sunt corde.</b>
<br/><b>Non véniat mihi pes supérbiae, *</b>
<br/><b>&nbsp;&nbsp;&nbsp; et manus peccatóris non móveat me.</b>
<br/><b>Ibi cecidérunt, qui operántur iniquitátem, *</b>
<br/><b>&nbsp;&nbsp;&nbsp; expúlsi sunt, nec potuérunt stare.</b>
<!--{END:ZALM36}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
