<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 88 (89)</title>
</head>
<body>
<!--{BEGIN:ZALM89_I_30DEC}-->
<center><b><span class="red">Psalmus 88 (89), 2-30</span></b>
<br/><span class="red">Misericordiae Domini super domum David</span></center>
<!--{END:ZALM89_I_30DEC}-->
<!--{BEGIN:ZALM89_I}-->
<center><b><span class="red">Psalmus 88 (89), 2-38</span></b>
<br/><span class="red">Misericordiae Domini super domum David</span></center>
<!--{BEGIN:PSALMODIA_MYSLIENKA}--><p><i>Deus ex semine David secundum promissionem eduxit Salvatorem Iesum</i> (Act 13, 22. 23).<!--{END:PSALMODIA_MYSLIENKA}-->
<!--{BEGIN:ZALM89_I_30DEC}-->
<center><p><b><span class="red">I</span></b></center>
<p><b>Misericórdias Dómini in aetérnum cantábo, *<br/>
&nbsp;&nbsp;&nbsp; in generatiónem et generatiónem annuntiábo veritátem tuam in ore meo.<br/>
Quóniam dixísti: †<br/>
&nbsp;&nbsp;&nbsp; «In aetérnum misericórdia aedificábitur», *<br/>
&nbsp;&nbsp;&nbsp; in caelis firmábitur véritas tua.</b>
<span class="red">—</span>
<p><b>«Dispósui testaméntum elécto meo, *<br/>
&nbsp;&nbsp;&nbsp; iurávi David servo meo:<br/>
Usque in aetérnum confirmábo semen tuum *<br/>
&nbsp;&nbsp;&nbsp; et aedificábo in generatiónem et generatiónem sedem tuam».</b>
<span class="red">—</span>
<p><b>Confitebúntur caeli mirabília tua, Dómine, *<br/>
&nbsp;&nbsp;&nbsp; étenim veritátem tuam in ecclésia sanctórum.<br/>
Quóniam quis in núbibus aequábitur Dómino, *<br/>
&nbsp;&nbsp;&nbsp; símilis erit Dómino in fíliis Dei?<br/>
Deus, metuéndus in consílio sanctórum, *<br/>
&nbsp;&nbsp;&nbsp; magnus et terríbilis super omnes, qui in circúitu eius sunt.</b>
<span class="red">—</span>
<p><b>Dómine Deus virtútum, quis símilis tibi? *<br/>
&nbsp;&nbsp;&nbsp; Potens es, Dómine, et véritas tua in circúitu tuo.<br/>
Tu domináris supérbiae maris, *<br/>
&nbsp;&nbsp;&nbsp; elatiónes flúctuum eius tu mítigas.<br/>
Tu conculcásti sicut vulnerátum Rahab, *<br/>
&nbsp;&nbsp;&nbsp; in bráchio virtútis tuae dispersísti inimícos tuos.</b>
<span class="red">—</span>
<p><b>Tui sunt caeli, et tua est terra, *<br/>
&nbsp;&nbsp;&nbsp; orbem terrae et plenitúdinem eius tu fundásti.<br/>
Aquilónem et austrum tu creásti, *<br/>
&nbsp;&nbsp;&nbsp; Thabor et Hermon in nómine tuo exsultábunt.<br/>
Tibi bráchium cum poténtia; *<br/>
&nbsp;&nbsp;&nbsp; firma est manus tua, et exaltáta déxtera tua.<br/>
Iustítia et iudícium firmaméntum sedis tuae. *<br/>
&nbsp;&nbsp;&nbsp; Misericórdia et véritas praecédent fáciem tuam.</b>
<span class="red">—</span>
<p><b>Beátus pópulus, qui scit iubilatiónem. *<br/>
&nbsp;&nbsp;&nbsp; Dómine, in lúmine vultus tui ambulábunt<br/>
et in nómine tuo exsultábunt tota die *<br/>
&nbsp;&nbsp;&nbsp; et in iustítia tua exaltabúntur,<br/>
quóniam decor virtútis eórum tu es, *<br/>
&nbsp;&nbsp;&nbsp; et in beneplácito tuo exaltábitur cornu nostrum.<br/>
Quia Dómini est scutum nostrum, *<br/>
&nbsp;&nbsp;&nbsp; et Sancti Israel rex noster.</b>
<!--{END:ZALM89_I}-->
<!--{END:ZALM89_I_30DEC}-->
<br/><!--{BEGIN:ZALM89_II}-->
<!--{BEGIN:ZALM89_II_30DEC}-->
<center><b><span class="red">II</span></b></center>
<p><b>Tunc locútus es in visióne sanctis tuis et dixísti: †<br/>
&nbsp;&nbsp;&nbsp; «Pósui adiutórium in poténte *<br/>
&nbsp;&nbsp;&nbsp; et exaltávi eléctum de plebe.<br/>
Invéni David servum meum; *<br/>
&nbsp;&nbsp;&nbsp; óleo sancto meo unxi eum.<br/>
Manus enim mea firma erit cum eo, *<br/>
&nbsp;&nbsp;&nbsp; et bráchium meum confortábit eum.</b>
<span class="red">—</span>
<p><b>Nihil profíciet inimícus in eo, *<br/>
&nbsp;&nbsp;&nbsp; et fílius iniquitátis non ópprimet eum.<br/>
Et concídam a fácie ipsíus inimícos eius *<br/>
&nbsp;&nbsp;&nbsp; et odiéntes eum percútiam.<br/>
Et véritas mea et misericórdia mea cum ipso, *<br/>
&nbsp;&nbsp;&nbsp; et in nómine meo exaltábitur cornu eius.<br/>
Et ponam super mare manum eius *<br/>
&nbsp;&nbsp;&nbsp; et super flúmina déxteram eius.</b>
<span class="red">—</span>
<p><b>Ipse invocábit me: “Pater meus es tu, *<br/>
&nbsp;&nbsp;&nbsp; Deus meus et refúgium salútis meae”.<br/>
Et ego primogénitum ponam illum, *<br/>
&nbsp;&nbsp;&nbsp; excélsum prae régibus terrae.<br/>
In aetérnum servábo illi misericórdiam meam *<br/>
&nbsp;&nbsp;&nbsp; et testaméntum meum fidéle ipsi.<br/>
Et ponam in saeculum saeculi semen eius *<br/>
&nbsp;&nbsp;&nbsp; et thronum eius sicut dies cali».</b>
<!--{END:ZALM89_II}-->
<!--{END:ZALM89_II_30DEC}-->
<br/><!--{BEGIN:ZALM89_III}-->
<center><b><span class="red">III</span></b></center>
<p><b>«Si autem derelíquerint fílii eius legem meam *<br/>
&nbsp;&nbsp;&nbsp; et in iudíciis meis non ambuláverint,<br/>
si iustificatiónes meas profanáverint *<br/>
&nbsp;&nbsp;&nbsp; et mandáta mea non custodíerint,<br/>
visitábo in virga delíctum eórum *<br/>
&nbsp;&nbsp;&nbsp; et in verbéribus iniquitátem eórum.</b>
<span class="red">—</span>
<p><b>Misericórdiam autem meam non avértam ab eo, *<br/>
&nbsp;&nbsp;&nbsp; neque méntiar in veritáte mea.<br/>
Non profanábo testaméntum meum *<br/>
&nbsp;&nbsp;&nbsp; et, quae procédunt de lábiis meis, non fáciam írrita.<br/>
Semel iurávi in sancto meo: *<br/>
&nbsp;&nbsp;&nbsp; David non méntiar.<br/>
Semen eius in aetérnum manébit, *<br/>
&nbsp;&nbsp;&nbsp; et thronus eius sicut sol in conspéctu meo<br/>
et sicut luna firmus stabit in aetérnum *<br/>
&nbsp;&nbsp;&nbsp; et testis in caelo fidélis».</b>
<!--{END:ZALM89_III}-->
<br/><!--{BEGIN:ZALM89_IV}-->
<center><b><span class="red">Psalmus 88 (89), 39-53</span></b>
<br/><span class="red">Lamentatio de ruina domus David</span></center>
<!--{BEGIN:PSALMODIA_MYSLIENKA}--><p><i>Erexit cornu salutis nobis in domo David</i> (Lc 1, 69).<!--{END:PSALMODIA_MYSLIENKA}-->
<center><p><b><span class="red">IV</span></b></center>
<p><b>Tu vero reppulísti et reiecísti, *<br/>
&nbsp;&nbsp;&nbsp; irátus es contra christum tuum;<br/>
evertísti testaméntum servi tui, *<br/>
&nbsp;&nbsp;&nbsp; profanásti in terram diadéma eius.<br/>
Destruxísti omnes muros eius, *<br/>
&nbsp;&nbsp;&nbsp; posuísti munitiónes eius in ruínas.<br/>
Diripuérunt eum omnes transeúntes viam, *<br/>
&nbsp;&nbsp;&nbsp; factus est oppróbrium vicínis suis.</b>
<span class="red">—</span>
<p><b>Exaltásti déxteram depriméntium eum, *<br/>
&nbsp;&nbsp;&nbsp; laetificásti omnes inimícos eius.<br/>
Avertísti áciem gládii eius *<br/>
&nbsp;&nbsp;&nbsp; et non es auxiliátus ei in bello.<br/>
Finem posuísti splendóri eius *<br/>
&nbsp;&nbsp;&nbsp; et sedem eius in terram collisísti.<br/>
Minorásti dies iuventútis eius, *<br/>
&nbsp;&nbsp;&nbsp; perfudísti eum confusióne.</b>
<!--{END:ZALM89_IV}-->
<br/><!--{BEGIN:ZALM89_V}-->
<center><b><span class="red">V</span></b></center>
<p><b>Usquequo, Dómine, abscondéris in finem, *<br/>
&nbsp;&nbsp;&nbsp; exardéscet sicut ignis ira tua?<br/>
Memoráre, quam brevis mea substántia. *<br/>
&nbsp;&nbsp;&nbsp; Ad quam vanitátem creásti omnes fílios hóminum?<br/>
Quis est homo, qui vivet et non vidébit mortem, *<br/>
&nbsp;&nbsp;&nbsp; éruet ánimam suam de manu ínferi?</b>
<span class="red">—</span>
<p><b>Ubi sunt misericórdiae tuae antíquae, Dómine, *<br/>
&nbsp;&nbsp;&nbsp; sicut iurásti David in veritáte tua?<br/>
Memor esto, Dómine, oppróbrii servórum tuórum, *<br/>
&nbsp;&nbsp;&nbsp; quod contínui in sinu meo, multárum géntium,<br/>
quo exprobravérunt inimíci tui, Dómine, *<br/>
&nbsp;&nbsp;&nbsp; quo exprobravérunt vestígia christi tui.</b>
<span class="red">—</span>
<p><b>Benedíctus Dóminus in aetérnum. *<br/>
&nbsp;&nbsp;&nbsp; Fiat, fiat.</b>
<!--{END:ZALM89_V}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
