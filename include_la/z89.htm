<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 88 (89)</title>
</head>
<body>
<!--{BEGIN:ZALM89_I_30DEC}-->
<center><b><font color="#FF0000">Psalmus 88 (89), 2-30</font></b>
<br><font color="#FF0000">Misericordiae Domini super domum David</font></center>
<!--{END:ZALM89_I_30DEC}-->
<!--{BEGIN:ZALM89_I}-->
<center><b><font color="#FF0000">Psalmus 88 (89), 2-38</font></b>
<br><font color="#FF0000">Misericordiae Domini super domum David</font></center>
<!--{BEGIN:MYSLIENKA_K_ZALMU}--><p><i>Deus ex semine David secundum promissionem eduxit Salvatorem Iesum</i> (Act 13, 22. 23).<!--{END:MYSLIENKA_K_ZALMU}-->
<!--{BEGIN:ZALM89_I_30DEC}-->
<center><p><b><font color="#FF0000">I</font></b></center>
<p><b>Misericórdias Dómini in aetérnum cantábo, *<br>
&nbsp;&nbsp;&nbsp; in generatiónem et generatiónem annuntiábo veritátem tuam in ore meo.<br>
Quóniam dixísti: †<br>
&nbsp;&nbsp;&nbsp; «In aetérnum misericórdia aedificábitur», *<br>
&nbsp;&nbsp;&nbsp; in caelis firmábitur véritas tua.</b>
<font color="#FF0000">—</font>
<p><b>«Dispósui testaméntum elécto meo, *<br>
&nbsp;&nbsp;&nbsp; iurávi David servo meo:<br>
Usque in aetérnum confirmábo semen tuum *<br>
&nbsp;&nbsp;&nbsp; et aedificábo in generatiónem et generatiónem sedem tuam».</b>
<font color="#FF0000">—</font>
<p><b>Confitebúntur caeli mirabília tua, Dómine, *<br>
&nbsp;&nbsp;&nbsp; étenim veritátem tuam in ecclésia sanctórum.<br>
Quóniam quis in núbibus aequábitur Dómino, *<br>
&nbsp;&nbsp;&nbsp; símilis erit Dómino in fíliis Dei?<br>
Deus, metuéndus in consílio sanctórum, *<br>
&nbsp;&nbsp;&nbsp; magnus et terríbilis super omnes, qui in circúitu eius sunt.</b>
<font color="#FF0000">—</font>
<p><b>Dómine Deus virtútum, quis símilis tibi? *<br>
&nbsp;&nbsp;&nbsp; Potens es, Dómine, et véritas tua in circúitu tuo.<br>
Tu domináris supérbiae maris, *<br>
&nbsp;&nbsp;&nbsp; elatiónes flúctuum eius tu mítigas.<br>
Tu conculcásti sicut vulnerátum Rahab, *<br>
&nbsp;&nbsp;&nbsp; in bráchio virtútis tuae dispersísti inimícos tuos.</b>
<font color="#FF0000">—</font>
<p><b>Tui sunt caeli, et tua est terra, *<br>
&nbsp;&nbsp;&nbsp; orbem terrae et plenitúdinem eius tu fundásti.<br>
Aquilónem et austrum tu creásti, *<br>
&nbsp;&nbsp;&nbsp; Thabor et Hermon in nómine tuo exsultábunt.<br>
Tibi bráchium cum poténtia; *<br>
&nbsp;&nbsp;&nbsp; firma est manus tua, et exaltáta déxtera tua.<br>
Iustítia et iudícium firmaméntum sedis tuae. *<br>
&nbsp;&nbsp;&nbsp; Misericórdia et véritas praecédent fáciem tuam.</b>
<font color="#FF0000">—</font>
<p><b>Beátus pópulus, qui scit iubilatiónem. *<br>
&nbsp;&nbsp;&nbsp; Dómine, in lúmine vultus tui ambulábunt<br>
et in nómine tuo exsultábunt tota die *<br>
&nbsp;&nbsp;&nbsp; et in iustítia tua exaltabúntur,<br>
quóniam decor virtútis eórum tu es, *<br>
&nbsp;&nbsp;&nbsp; et in beneplácito tuo exaltábitur cornu nostrum.<br>
Quia Dómini est scutum nostrum, *<br>
&nbsp;&nbsp;&nbsp; et Sancti Israel rex noster.</b>
<!--{END:ZALM89_I}-->
<!--{END:ZALM89_I_30DEC}-->
<br><!--{BEGIN:ZALM89_II}-->
<!--{BEGIN:ZALM89_II_30DEC}-->
<center><b><font color="#FF0000">II</font></b></center>
<p><b>Tunc locútus es in visióne sanctis tuis et dixísti: †<br>
&nbsp;&nbsp;&nbsp; «Pósui adiutórium in poténte *<br>
&nbsp;&nbsp;&nbsp; et exaltávi eléctum de plebe.<br>
Invéni David servum meum; *<br>
&nbsp;&nbsp;&nbsp; óleo sancto meo unxi eum.<br>
Manus enim mea firma erit cum eo, *<br>
&nbsp;&nbsp;&nbsp; et bráchium meum confortábit eum.</b>
<font color="#FF0000">—</font>
<p><b>Nihil profíciet inimícus in eo, *<br>
&nbsp;&nbsp;&nbsp; et fílius iniquitátis non ópprimet eum.<br>
Et concídam a fácie ipsíus inimícos eius *<br>
&nbsp;&nbsp;&nbsp; et odiéntes eum percútiam.<br>
Et véritas mea et misericórdia mea cum ipso, *<br>
&nbsp;&nbsp;&nbsp; et in nómine meo exaltábitur cornu eius.<br>
Et ponam super mare manum eius *<br>
&nbsp;&nbsp;&nbsp; et super flúmina déxteram eius.</b>
<font color="#FF0000">—</font>
<p><b>Ipse invocábit me: “Pater meus es tu, *<br>
&nbsp;&nbsp;&nbsp; Deus meus et refúgium salútis meae”.<br>
Et ego primogénitum ponam illum, *<br>
&nbsp;&nbsp;&nbsp; excélsum prae régibus terrae.<br>
In aetérnum servábo illi misericórdiam meam *<br>
&nbsp;&nbsp;&nbsp; et testaméntum meum fidéle ipsi.<br>
Et ponam in saeculum saeculi semen eius *<br>
&nbsp;&nbsp;&nbsp; et thronum eius sicut dies cali».</b>
<!--{END:ZALM89_II}-->
<!--{END:ZALM89_II_30DEC}-->
<br><!--{BEGIN:ZALM89_III}-->
<center><b><font color="#FF0000">III</font></b></center>
<p><b>«Si autem derelíquerint fílii eius legem meam *<br>
&nbsp;&nbsp;&nbsp; et in iudíciis meis non ambuláverint,<br>
si iustificatiónes meas profanáverint *<br>
&nbsp;&nbsp;&nbsp; et mandáta mea non custodíerint,<br>
visitábo in virga delíctum eórum *<br>
&nbsp;&nbsp;&nbsp; et in verbéribus iniquitátem eórum.</b>
<font color="#FF0000">—</font>
<p><b>Misericórdiam autem meam non avértam ab eo, *<br>
&nbsp;&nbsp;&nbsp; neque méntiar in veritáte mea.<br>
Non profanábo testaméntum meum *<br>
&nbsp;&nbsp;&nbsp; et, quae procédunt de lábiis meis, non fáciam írrita.<br>
Semel iurávi in sancto meo: *<br>
&nbsp;&nbsp;&nbsp; David non méntiar.<br>
Semen eius in aetérnum manébit, *<br>
&nbsp;&nbsp;&nbsp; et thronus eius sicut sol in conspéctu meo<br>
et sicut luna firmus stabit in aetérnum *<br>
&nbsp;&nbsp;&nbsp; et testis in caelo fidélis».</b>
<!--{END:ZALM89_III}-->
<br><!--{BEGIN:ZALM89_IV}-->
<center><b><font color="#FF0000">Psalmus 88 (89), 39-53</font></b>
<br><font color="#FF0000">Lamentatio de ruina domus David</font></center>
<!--{BEGIN:MYSLIENKA_K_ZALMU}--><p><i>Erexit cornu salutis nobis in domo David</i> (Lc 1, 69).<!--{END:MYSLIENKA_K_ZALMU}-->
<center><p><b><font color="#FF0000">IV</font></b></center>
<p><b>Tu vero reppulísti et reiecísti, *<br>
&nbsp;&nbsp;&nbsp; irátus es contra christum tuum;<br>
evertísti testaméntum servi tui, *<br>
&nbsp;&nbsp;&nbsp; profanásti in terram diadéma eius.<br>
Destruxísti omnes muros eius, *<br>
&nbsp;&nbsp;&nbsp; posuísti munitiónes eius in ruínas.<br>
Diripuérunt eum omnes transeúntes viam, *<br>
&nbsp;&nbsp;&nbsp; factus est oppróbrium vicínis suis.</b>
<font color="#FF0000">—</font>
<p><b>Exaltásti déxteram depriméntium eum, *<br>
&nbsp;&nbsp;&nbsp; laetificásti omnes inimícos eius.<br>
Avertísti áciem gládii eius *<br>
&nbsp;&nbsp;&nbsp; et non es auxiliátus ei in bello.<br>
Finem posuísti splendóri eius *<br>
&nbsp;&nbsp;&nbsp; et sedem eius in terram collisísti.<br>
Minorásti dies iuventútis eius, *<br>
&nbsp;&nbsp;&nbsp; perfudísti eum confusióne.</b>
<!--{END:ZALM89_IV}-->
<br><!--{BEGIN:ZALM89_V}-->
<center><b><font color="#FF0000">V</font></b></center>
<p><b>Usquequo, Dómine, abscondéris in finem, *<br>
&nbsp;&nbsp;&nbsp; exardéscet sicut ignis ira tua?<br>
Memoráre, quam brevis mea substántia. *<br>
&nbsp;&nbsp;&nbsp; Ad quam vanitátem creásti omnes fílios hóminum?<br>
Quis est homo, qui vivet et non vidébit mortem, *<br>
&nbsp;&nbsp;&nbsp; éruet ánimam suam de manu ínferi?</b>
<font color="#FF0000">—</font>
<p><b>Ubi sunt misericórdiae tuae antíquae, Dómine, *<br>
&nbsp;&nbsp;&nbsp; sicut iurásti David in veritáte tua?<br>
Memor esto, Dómine, oppróbrii servórum tuórum, *<br>
&nbsp;&nbsp;&nbsp; quod contínui in sinu meo, multárum géntium,<br>
quo exprobravérunt inimíci tui, Dómine, *<br>
&nbsp;&nbsp;&nbsp; quo exprobravérunt vestígia christi tui.</b>
<font color="#FF0000">—</font>
<p><b>Benedíctus Dóminus in aetérnum. *<br>
&nbsp;&nbsp;&nbsp; Fiat, fiat.</b>
<!--{END:ZALM89_V}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
