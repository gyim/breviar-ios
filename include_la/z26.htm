<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 25 (26)</title>
</head>
<body>
<!--{BEGIN:ZALM26}--><center><b><span class="red">Psalmus 25 (26)</span></b>
<br/><span class="red">Innocentis fiducia et oratio</span>
</center>
<!--{BEGIN:PSALMODIA_MYSLIENKA}--><p><i>Elegit nos Deus in Christo, ut essemus sancti et immaculati</i> (Eph 1, 4).<!--{END:PSALMODIA_MYSLIENKA}-->
<p><b>Iúdica me, Dómine, †<br/>
&nbsp;&nbsp;&nbsp; quóniam ego in innocéntia mea ingréssus sum *<br/>
&nbsp;&nbsp;&nbsp; et in Dómino sperans non infirmábor.<br/>
Proba me, Dómine, et tenta me; *<br/>
&nbsp;&nbsp;&nbsp; ure renes meos et cor meum.</b>
<span class="red">—</span>
<p><b>Quóniam misericórdia tua ante óculos meos est, *<br/>
&nbsp;&nbsp;&nbsp; et ambulávi in veritáte tua.<br/>
Non sedi cum viris vanitátis *<br/>
&nbsp;&nbsp;&nbsp; et cum occúlte agéntibus non introíbo.<br/>
Odívi ecclésiam malignántium *<br/>
&nbsp;&nbsp;&nbsp; et cum ímpiis non sedébo.</b>
<span class="red">—</span>
<p><b>Lavábo in innocéntia manus meas *<br/>
&nbsp;&nbsp;&nbsp; et circúmdabo altáre tuum, Dómine,<br/>
ut audítas fáciam voces laudis *<br/>
&nbsp;&nbsp;&nbsp; et enárrem univérsa mirabília tua.<br/>
Dómine, diléxi habitáculum domus tuae *<br/>
&nbsp;&nbsp;&nbsp; et locum habitatiónis glóriae tuae.</b>
<span class="red">—</span>
<p><b>Ne cólligas cum ímpiis ánimam meam *<br/>
&nbsp;&nbsp;&nbsp; et cum viris sánguinum vitam meam,<br/>
in quorum mánibus iniquitátes sunt, *<br/>
&nbsp;&nbsp;&nbsp; déxtera eórum repléta est munéribus.<br/>
Ego autem in innocéntia mea ingréssus sum, *<br/>
&nbsp;&nbsp;&nbsp; rédime me et miserére mei.</b>
<span class="red">—</span>
<p><b>Pes meus stetit in dirécto, *<br/>
&nbsp;&nbsp;&nbsp; in ecclésiis benedícam Dómino.</b>
<!--{END:ZALM26}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
