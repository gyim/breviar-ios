<html>
<head>
	<meta http-equiv="Content-Type" content="text/html; charset=windows-1250">
	<link rel="stylesheet" type="text/css" href="../breviar.css">
	<meta name="Author" content="Juraj Videky">
	<title>Psalmus 90 (91)</title>
</head>
<body>
<!--{BEGIN:ZALM91}-->
<center><b><font color="#FF0000">Psalmus 90 (91)</font></b>
<br><font color="#FF0000">In protectione Altissimi</font></center>
<!--{BEGIN:MYSLIENKA_K_ZALMU}--><p><i>Ecce dedi vobis potestatem calcandi supra serpentes et scorpiones</i> (Lc 10, 19).<!--{END:MYSLIENKA_K_ZALMU}-->
<p><b>Qui hábitat in protectióne Altíssimi, *</b>
<br><b>&nbsp;&nbsp;&nbsp; sub umbra Omnipoténtis commorábitur.</b>
<br><b>Dicet Dómino: †</b>
<br><b>&nbsp;&nbsp;&nbsp; «Refúgium meum et fortitúdo mea, *</b>
<br><b>&nbsp;&nbsp;&nbsp; Deus meus, sperábo in eum».</b>
<font color="#FF0000">—</font>
<p><b>Quóniam ipse liberábit te de láqueo venántium *</b>
<br><b>&nbsp;&nbsp;&nbsp; et a verbo malígno.</b>
<br><b>Alis suis obumbrábit tibi, †</b>
<br><b>&nbsp;&nbsp;&nbsp; et sub pennas eius confúgies; *</b>
<br><b>&nbsp;&nbsp;&nbsp; scutum et loríca véritas eius.</b>
<br><b>Non timébis a timóre noctúrno, a sagítta volánte in die, †</b>
<br><b>&nbsp;&nbsp;&nbsp; a peste perambulánte in ténebris, *</b>
<br><b>&nbsp;&nbsp;&nbsp; ab extermínio vastánte in merídie.</b>
<font color="#FF0000">—</font>
<p><b>Cadent a látere tuo mille †</b>
<br><b>&nbsp;&nbsp;&nbsp; et decem mília a dextris tuis; *</b>
<br><b>&nbsp;&nbsp;&nbsp; ad te autem non appropinquábit.</b>
<!-- <font color="#FF0000">—</font>-->
<br><b>Verúmtamen óculis tuis considerábis, *</b>
<br><b>&nbsp;&nbsp;&nbsp; et retributiónem peccatórum vidébis.</b>
<br><b>Quóniam tu es, Dómine, refúgium meum. *</b>
<br><b>&nbsp;&nbsp;&nbsp; Altíssimum posuísti habitáculum tuum.</b>
<br><b>Non accédet ad te malum, *</b>
<br><b>&nbsp;&nbsp;&nbsp; et flagéllum non appropinquábit tabernáculo tuo,</b>
<br><b>quóniam ángelis suis mandábit de te, *</b>
<br><b>&nbsp;&nbsp;&nbsp; ut custódiant te in ómnibus viis tuis.</b>
<font color="#FF0000">—</font>
<p><b>In mánibus portábunt te, *</b>
<br><b>&nbsp;&nbsp;&nbsp; ne forte offéndas ad lápidem pedem tuum.</b>
<br><b>Super áspidem et basilíscum ambulábis *</b>
<br><b>&nbsp;&nbsp;&nbsp; et conculcábis leónem et dracónem.</b>
<font color="#FF0000">—</font>
<p><b>Quóniam mihi adhaesit, liberábo eum; *</b>
<br><b>&nbsp;&nbsp;&nbsp; suscípiam eum, quóniam cognóvit nomen meum.</b>
<br><b>Clamábit ad me, et ego exáudiam eum; †</b>
<br><b>&nbsp;&nbsp;&nbsp; cum ipso sum in tribulatióne, *</b>
<br><b>&nbsp;&nbsp;&nbsp; erípiam eum et glorificábo eum.</b>
<br><b>Longitúdine diérum replébo eum *</b>
<br><b>&nbsp;&nbsp;&nbsp; et osténdam illi salutáre meum.</b>
<!--{END:ZALM91}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
