<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 93 (94)</title>
</head>
<body>
<!--{BEGIN:ZALM94_I}-->
<center><b><span class="red">Psalmus 93 (94)</span></b>
<br><span class="red">Dominus iustorum ultor</span></center>
<!--{BEGIN:PSALMODIA_MYSLIENKA}--><p><i>Vindex est Dominus de his omnibus: ... non enim vocavit nos Deus in immunditia, sed in sanctificatione</i> (Cf. 1 Th 4, 6-7)<!--{END:PSALMODIA_MYSLIENKA}-->
<center><p><b><span class="red">I</span></b></center>
<p><b>{v}1{/v}Deus ultiónum, Dómine, *<br>
&nbsp;&nbsp;&nbsp; Deus ultiónum, effúlge.<br>
{v}2{/v}Exaltáre, qui iúdicas terram, *<br>
&nbsp;&nbsp;&nbsp; redde retributiónem supérbis.</b>
<span class="red">—</span>
<p><b>{v}3{/v}Usquequo peccatóres, Dómine, *<br>
&nbsp;&nbsp;&nbsp; úsquequo peccatóres exsultábunt?<br>
{v}4{/v}Effabúntur et loquéntur protérva, *<br>
&nbsp;&nbsp;&nbsp; gloriabúntur omnes, qui operántur iniquitátem.</b>
<span class="red">—</span>
<p><b>{v}5{/v}Pópulum tuum, Dómine, humíliant *<br>
&nbsp;&nbsp;&nbsp; et hereditátem tuam vexant.<br>
{v}6{/v}Víduam et ádvenam interfíciunt *<br>
&nbsp;&nbsp;&nbsp; et pupíllos occídunt.<br>
{v}7{/v}Et dixérunt: «Non vidébit Dóminus, *<br>
&nbsp;&nbsp;&nbsp; nec intélleget Deus Iacob».</b>
<span class="red">—</span>
<p><b>{v}8{/v}Intellégite, insipiéntes in pópulo, *<br>
&nbsp;&nbsp;&nbsp; et, stulti, quando sapiétis?<br>
{v}9{/v}Qui plantávit aurem, non áudiet, *<br>
&nbsp;&nbsp;&nbsp; aut qui finxit óculum, non respíciet?<br>
{v}10{/v}Qui córripit gentes, non árguet, *<br>
&nbsp;&nbsp;&nbsp; qui docet hóminem sciéntiam?<br>
{v}11{/v}Dóminus scit cogitatiónes hóminum *<br>
&nbsp;&nbsp;&nbsp; quóniam vanae sunt.</b>
<!--{END:ZALM94_I}-->
<br><!--{BEGIN:ZALM94_II}-->
<center><b><span class="red">II</span></b></center>
<p><b>{v}12{/v}Beátus homo, quem tu erudíeris, Dómine, *<br>
&nbsp;&nbsp;&nbsp; et de lege tua docúeris eum,<br>
{v}13{/v}ut mítiges ei a diébus malis, *<br>
&nbsp;&nbsp;&nbsp; donec fodiátur peccatóri fóvea.<br>
{v}14{/v}Quia non repéllet Dóminus plebem suam *<br>
&nbsp;&nbsp;&nbsp; et hereditátem suam non derelínquet.<br>
{v}15{/v}Quia ad iustítiam revertétur iudícium, *<br>
&nbsp;&nbsp;&nbsp; et sequéntur illam omnes, qui recto sunt corde.</b>
<span class="red">—</span>
<p><b>{v}16{/v}Quis consúrget mihi advérsus malignántes, *<br>
&nbsp;&nbsp;&nbsp; aut quis stabit mecum advérsus operántes iniquitátem?<br>
{v}17{/v}Nisi quia Dóminus adiúvit me, *<br>
&nbsp;&nbsp;&nbsp; paulo minus habitásset in loco siléntii ánima mea.<br>
{v}18{/v}Si dicébam: «Motus est pes meus», *<br>
&nbsp;&nbsp;&nbsp; misericórdia tua, Dómine, sustentábat me.<br>
{v}19{/v}In multitúdine sollicitúdinum meárum in corde meo, *<br>
&nbsp;&nbsp;&nbsp; consolatiónes tuae laetificavérunt ánimam meam.</b>
<span class="red">—</span>
<p><b>{v}20{/v}Numquid sociábitur tibi sedes iniquitátis, *<br>
&nbsp;&nbsp;&nbsp; quae fingit moléstiam contra praecéptum?<br>
{v}21{/v}Irruunt in ánimam iusti *<br>
&nbsp;&nbsp;&nbsp; et sánguinem innocéntem condémnant.<br>
{v}22{/v}Et factus est mihi Dóminus in praesídium *<br>
&nbsp;&nbsp;&nbsp; et Deus meus in rupem refúgii mei;<br>
{v}23{/v}et reddet illis iniquitátem ipsórum, †<br>
&nbsp;&nbsp;&nbsp; et in malítia eórum dispérdet eos, *<br>
&nbsp;&nbsp;&nbsp; {v}24{/v}dispérdet illos Dóminus Deus noster.</b>
<!--{END:ZALM94_II}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
