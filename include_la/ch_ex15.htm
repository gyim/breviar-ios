<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Canticum – Ex 15, 1-4b. 8-13. 17-18</title>
</head>
<body>
<!--{BEGIN:CHVAL_EX15}-->
<center><b><span class="red">Canticum</span></b>
<br/><span class="red">Hymnus victoriae post transitum maris Rubri</span></center>
<div align="right" class="red">Ex 15, 1-4b. 8-13. 17-18</div>
<!--{BEGIN:PSALMODIA_MYSLIENKA}--><i>Qui vicerunt bestiam, cantabant canticum Moysi, servi Dei</i> (Cf. Ap 15, 2-3).<!--{END:PSALMODIA_MYSLIENKA}-->
<p><b>Cantémus Dómino: †</b>
<br/><b>&nbsp;&nbsp;&nbsp; glorióse enim magnificátus est, *</b>
<br/><b>&nbsp;&nbsp;&nbsp; equum et ascensórem deiécit in mare.</b>
<span class="red">—</span>
<p><b>Fortitúdo mea et robur meum Dóminus, *</b>
<br/><b>&nbsp;&nbsp;&nbsp; et factus est mihi in salútem.</b>
<br/><b>Iste Deus meus, *</b>
<br/><b>&nbsp;&nbsp;&nbsp; et glorificábo eum;</b>
<br/><b>Deus patris mei, *</b>
<br/><b>&nbsp;&nbsp;&nbsp; et exaltábo eum!</b>
<span class="red">—</span>
<p><b>Dóminus quasi vir pugnátor; *</b>
<br/><b>&nbsp;&nbsp;&nbsp; <!-- Iahveh -->Dóminus nomen eius!</b>
<br/><b>Currus pharaónis et exércitum eius *</b>
<br/><b>&nbsp;&nbsp;&nbsp; proiécit in mare.</b>
<span class="red">—</span>
<p><b>In spíritu furóris tui congregáta sunt aquae; †</b>
<br/><b>&nbsp;&nbsp;&nbsp; stetit ut agger unda fluens, *</b>
<br/><b>&nbsp;&nbsp;&nbsp; coaguláta sunt abýssi in médio mari.</b>
<span class="red">—</span>
<p><b>Dixit inimícus: «Pérsequar, comprehéndam; †</b>
<br/><b>&nbsp;&nbsp;&nbsp; dívidam spólia, implébitur ánima mea: *</b>
<br/><b>&nbsp;&nbsp;&nbsp; evaginábo gládium meum, interfíciet eos manus mea!».</b>
<span class="red">—</span>
<p><b>Flavit spíritus tuus, et opéruit eos mare; *</b>
<br/><b>&nbsp;&nbsp;&nbsp; submérsi sunt quasi plumbum in aquis veheméntibus.</b>
<span class="red">—</span>
<p><b>Quis símilis tui in diis, Dómine? †</b>
<br/><b>&nbsp;&nbsp;&nbsp; Quis símilis tui, magníficus in sanctitáte, *</b>
<br/><b>&nbsp;&nbsp;&nbsp; terríbilis atque laudábilis, fáciens mirabília?</b>
<span class="red">—</span>
<p><b>Extendísti manum tuam, devorávit eos terra. *</b>
<br/><b>&nbsp;&nbsp;&nbsp; Dux fuísti in misericórdia tua pópulo, quem redemísti,</b>
<br/><b>et portásti eum in fortitúdine tua *</b>
<br/><b>&nbsp;&nbsp;&nbsp; ad habitáculum sanctum tuum.</b>
<br/><b>Introdúces eos et plantábis *</b>
<br/><b>&nbsp;&nbsp;&nbsp; in monte hereditátis tuae,</b>
<br/><b>firmíssimo habitáculo tuo, †</b>
<br/><b>&nbsp;&nbsp;&nbsp; quod operátus es, Dómine, *</b>
<br/><b>&nbsp;&nbsp;&nbsp; sanctuário, Dómine, quod firmavérunt manus tuae.</b>
<span class="red">—</span>
<p><b>Dóminus regnábit *</b>
<br/><b>&nbsp;&nbsp;&nbsp; in aetérnum et ultra!</b>
<!--{END:CHVAL_EX15}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
