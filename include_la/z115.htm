<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 113 B (115)</title>
</head>
<body>
<!--{BEGIN:ZALM115}-->
<center><b><font color="#FF0000">Psalmus 113 B (115)</font></b>
<br><font color="#FF0000">Laus veri Dei
<sup><a href="/include/kat_z115.htm" class="red">*</a></sup>
</font></center>
<!--{BEGIN:MYSLIENKA_K_ZALMU}--><p><i>Conversi estis ad Deum a simulacris servire Deo vivo et vero</i> (1 Th 1, 9).<!--{END:MYSLIENKA_K_ZALMU}-->
<p><b>Non nobis, Dómine, non nobis, †</b>
<br><b>&nbsp;&nbsp;&nbsp; sed nómini tuo da glóriam *</b>
<br><b>&nbsp;&nbsp;&nbsp; super misericórdia tua et veritáte tua.</b>
<br><b>Quare dicent gentes: *</b>
<br><b>&nbsp;&nbsp;&nbsp; «Ubi est Deus eórum?».</b>
<br><b>Deus autem noster in caelo, *</b>
<br><b>&nbsp;&nbsp;&nbsp; ómnia, quaecúmque vóluit, fecit.</b>
<font color="#FF0000">—</font>
<p><b>Simulácra géntium argéntum et aurum, *</b>
<br><b>&nbsp;&nbsp;&nbsp; ópera mánuum hóminum.</b>
<br><b>Os habent et non loquéntur, *</b>
<br><b>&nbsp;&nbsp;&nbsp; óculos habent et non vidébunt.</b>
<br><b>Aures habent et non áudient, *</b>
<br><b>&nbsp;&nbsp;&nbsp; nares habent et non odorábunt.</b>
<br><b>Manus habent et non palpábunt, †</b>
<br><b>&nbsp;&nbsp;&nbsp; pedes habent et non ambulábunt; *</b>
<br><b>&nbsp;&nbsp;&nbsp; non clamábunt in gútture suo.</b>
<br><b>Símiles illis erunt, qui fáciunt ea, *</b>
<br><b>&nbsp;&nbsp;&nbsp; et omnes, qui confídunt in eis.</b>
<font color="#FF0000">—</font>
<p><b>Domus Israel sperávit in Dómino: *</b>
<br><b>&nbsp;&nbsp;&nbsp; adiutórium eórum et scutum eórum est.</b>
<br><b>Domus Aaron sperávit in Dómino: *</b>
<br><b>&nbsp;&nbsp;&nbsp; adiutórium eórum et scutum eórum est.</b>
<br><b>Qui timent Dóminum, speravérunt in Dómino: *</b>
<br><b>&nbsp;&nbsp;&nbsp; adiutórium eórum et scutum eórum est.</b>
<font color="#FF0000">—</font>
<p><b>Dóminus memor fuit nostri *</b>
<br><b>&nbsp;&nbsp;&nbsp; et benedícet nobis:</b>
<br><b>benedícet dómui Israel, *</b>
<br><b>&nbsp;&nbsp;&nbsp; benedícet dómui Aaron,</b>
<br><b>benedícet ómnibus, qui timent Dóminum, *</b>
<br><b>&nbsp;&nbsp;&nbsp; pusíllis cum maióribus.</b>
<font color="#FF0000">—</font>
<p><b>Adíciat Dóminus super vos, *</b>
<br><b>&nbsp;&nbsp;&nbsp; super vos et super fílios vestros.</b>
<br><b>Benedícti vos a Dómino, *</b>
<br><b>&nbsp;&nbsp;&nbsp; qui fecit caelum et terram.</b>
<font color="#FF0000">—</font>
<p><b>Caeli, caeli sunt Dómino, *</b>
<br><b>&nbsp;&nbsp;&nbsp; terram autem dedit fíliis hóminum.</b>
<br><b>Non mórtui laudábunt te, Dómine, *</b>
<br><b>&nbsp;&nbsp;&nbsp; neque omnes, qui descéndunt in siléntium,</b>
<br><b>sed nos, qui vívimus, benedícimus Dómino *</b>
<br><b>&nbsp;&nbsp;&nbsp; ex hoc nunc et usque in saeculum.</b>
<!--{END:ZALM115}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
