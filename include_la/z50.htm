<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 49 (50)</title>
</head>
<body>
<!--{BEGIN:ZALM50_I}-->
<center><b><font color="#FF0000">Psalmus 49 (50)</font></b>
<br><font color="#FF0000">Vera in Dominum pietas</font></center>
<!--{BEGIN:MYSLIENKA_K_ZALMU}--><p><i>Non veni solvere legem, sed adimplere</i> (Cf. Mt 5, 17).<!--{END:MYSLIENKA_K_ZALMU}-->
<center><p><b><font color="#FF0000">I</font></b></center>
<p><b>Deus deórum Dóminus locútus est *<br>
&nbsp;&nbsp;&nbsp; et vocávit terram a solis ortu usque ad occásum.<br>
Ex Sion speciósa decóre Deus illúxit, *<br>
&nbsp;&nbsp;&nbsp; Deus noster véniet et non silébit:<br>
ignis consúmens est in conspéctu eius *<br>
&nbsp;&nbsp;&nbsp; et in circúitu eius tempéstas válida.</b>
<font color="#FF0000">—</font>
<p><b>Advocábit caelum desúrsum *<br>
&nbsp;&nbsp;&nbsp; et terram discérnere pópulum suum:<br>
«Congregáte mihi sanctos meos, *<br>
&nbsp;&nbsp;&nbsp; qui disposuérunt testaméntum meum in sacrifício».<br>
Et annuntiábunt caeli iustítiam eius, *<br>
&nbsp;&nbsp;&nbsp; quóniam Deus iudex est.</b>
<!--{END:ZALM50_I}-->
<br><!--{BEGIN:ZALM50_II}-->
<center><b><font color="#FF0000">II</font></b></center>
<p><b>«Audi, pópulus meus, et loquar; †<br>
&nbsp;&nbsp;&nbsp; Israel, et testificábor advérsum te: *<br>
&nbsp;&nbsp;&nbsp; Deus, Deus tuus ego sum.<br>
Non in sacrifíciis tuis árguam te; *<br>
&nbsp;&nbsp;&nbsp; holocáusta enim tua in conspéctu meo sunt semper.<br>
Non accípiam de domo tua vítulos, *<br>
&nbsp;&nbsp;&nbsp; neque de grégibus tuis hircos.</b>
<font color="#FF0000">—</font>
<p><b>Quóniam meae sunt omnes ferae silvárum, *<br>
&nbsp;&nbsp;&nbsp; iumentórum mille in móntibus.<br>
Cognóvi ómnia volatília caeli, *<br>
&nbsp;&nbsp;&nbsp; et, quod movétur in agro, meum est.<br>
Si esuríero non dicam tibi; *<br>
&nbsp;&nbsp;&nbsp; meus est enim orbis terrae et plenitúdo eius.</b>
<font color="#FF0000">—</font>
<p><b>Numquid manducábo carnes taurórum *<br>
&nbsp;&nbsp;&nbsp; aut sánguinem hircórum potábo?<br>
Immola Deo sacrifícium laudis *<br>
&nbsp;&nbsp;&nbsp; et redde Altíssimo vota tua;<br>
et ínvoca me in die tribulatiónis: *<br>
&nbsp;&nbsp;&nbsp; éruam te, et honorificábis me».</b>
<!--{END:ZALM50_II}-->
<br><!--{BEGIN:ZALM50_III}-->
<center><b><font color="#FF0000">III</font></b></center>
<p><b>Peccatóri autem dixit Deus: †<br>
&nbsp;&nbsp;&nbsp; «Quare tu enárras pracépta mea *<br>
&nbsp;&nbsp;&nbsp; et assúmis testaméntum meum in os tuum?<br>
Tu vero odísti disciplínam *<br>
&nbsp;&nbsp;&nbsp; et proiecísti sermónes meos retrórsum.</b>
<font color="#FF0000">—</font>
<p><b>Si vidébas furem, currébas cum eo; *<br>
&nbsp;&nbsp;&nbsp; et cum adúlteris erat pórtio tua.<br>
Os tuum dimittébas ad malítiam, *<br>
&nbsp;&nbsp;&nbsp; et lingua tua concinnábat dolos.</b>
<font color="#FF0000">—</font>
<p><b>Sedens advérsus fratrem tuum loquebáris *<br>
&nbsp;&nbsp;&nbsp; et advérsus fílium matris tuae proferébas oppróbrium.<br>
Haec fecísti, et tácui. †<br>
&nbsp;&nbsp;&nbsp; Existimásti quod eram tui símilis. *<br>
&nbsp;&nbsp;&nbsp; Arguam te et státuam illa contra fáciem tuam.</b>
<font color="#FF0000">—</font>
<p><b>Intellégite haec, qui obliviscímini Deum, *<br>
&nbsp;&nbsp;&nbsp; nequándo rápiam, et non sit qui erípiat.<br>
Qui immolábit sacrifícium laudis, honorificábit me, *<br>
&nbsp;&nbsp;&nbsp; et, qui immaculátus est in via,<br>
&nbsp;&nbsp;&nbsp; osténdam illi salutáre Dei».</b>
<!--{END:ZALM50_III}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
