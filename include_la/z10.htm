<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 9 B (10)</title>
</head>
<body>

<!--{BEGIN:ZALM10_I}-->
<center><b><font color="#FF0000">Psalmus 9 B (10)</font></b>
<br><font color="#FF0000">Gratiarum actio</font></center>
<!--{BEGIN:MYSLIENKA_K_ZALMU}--><p><i>Beati pauperes, quia vestrum est regnum Dei</i> (Lc 6, 20).<!--{END:MYSLIENKA_K_ZALMU}-->
<center><p><b><font color="#FF0000">I</font></b></center>
<p><b>Ut quid, Dómine, stas a longe, *<br>
&nbsp;&nbsp;&nbsp; abscóndis te in opportunitátibus, in tribulatióne?<br>
Dum supérbit, ímpius inséquitur páuperem; *<br>
&nbsp;&nbsp;&nbsp; comprehendántur in consíliis, quae cógitant.<br>
Quóniam gloriátur peccátor in desidériis ánima suae, *<br>
&nbsp;&nbsp;&nbsp; et avárus sibi benedícit.<br>
Spernit Dóminum peccátor in arrogántia sua: *<br>
&nbsp;&nbsp;&nbsp; «Non requíret, non est Deus».</b>
<font color="#FF0000">—</font>
<p><b>Hae sunt omnes cogitatiónes eius; *<br>
&nbsp;&nbsp;&nbsp; prosperántur viae illíus in omni témpore.<br>
Excélsa nimis iudícia tua a fácie eius; *<br>
&nbsp;&nbsp;&nbsp; omnes inimícos suos aspernátur.</b>
<font color="#FF0000">—</font>
<p><b>Dixit enim in corde suo: «Non movébor, *<br>
&nbsp;&nbsp;&nbsp; in generatiónem et generatiónem ero sine malo».<br>
Cuius maledictióne os plenum est et frauduléntia et dolo, *<br>
&nbsp;&nbsp;&nbsp; sub lingua eius labor et nequítia.<br>
Sedet in insídiis ad vicos, *<br>
&nbsp;&nbsp;&nbsp; in occúltis intérficit innocéntem.<br>
Oculi eius in páuperem respíciunt; *<br>
&nbsp;&nbsp;&nbsp; insidiátur in abscóndito quasi leo in spelúnca sua.<br>
Insidiátur, ut rápiat páuperem; *<br>
&nbsp;&nbsp;&nbsp; rapit páuperem, dum áttrahit in láqueum suum.<br>
Irruit et inclínat se, et míseri cadunt *<br>
&nbsp;&nbsp;&nbsp; in fortitúdine brachiórum eius.<br>
Dixit enim in corde suo: «Oblítus est Deus, *<br>
&nbsp;&nbsp;&nbsp; avértit fáciem suam, non vidébit in finem».</b>
<!--{END:ZALM10_I}-->
<br><!--{BEGIN:ZALM10_II}-->
<center><b><font color="#FF0000">II</font></b></center>
<p><b>Exsúrge, Dómine Deus; exálta manum tuam, *<br>
&nbsp;&nbsp;&nbsp; ne obliviscáris páuperum.<br>
Propter quid spernit ímpius Deum? *<br>
&nbsp;&nbsp;&nbsp; Dixit enim in corde suo: «Non requíres».</b>
<font color="#FF0000">—</font>
<p><b>Vidísti, †<br>
&nbsp;&nbsp;&nbsp; tu labórem et dolórem consíderas, *<br>
&nbsp;&nbsp;&nbsp; ut tradas eos in manus tuas.<br>
Tibi derelíctus est pauper, *<br>
&nbsp;&nbsp;&nbsp; órphano tu factus es adiútor.<br>
Cóntere bráchium peccatóris et malígni; *<br>
&nbsp;&nbsp;&nbsp; quaeres peccátum illíus et non invénies.</b>
<font color="#FF0000">—</font>
<p><b>Dóminus rex in atérnum et in saeculum saeculi: *<br>
&nbsp;&nbsp;&nbsp; periérunt gentes de terra illíus.<br>
Desidérium páuperum exaudísti, Dómine; *<br>
&nbsp;&nbsp;&nbsp; confirmábis cor eórum, inténdes aurem tuam<br>
iudicáre pupíllo et húmili, *<br>
&nbsp;&nbsp;&nbsp; ut non appónat ultra indúcere timórem homo de terra.</b>
<!--{END:ZALM10_II}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
