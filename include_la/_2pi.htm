<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Vidéky">
	<link rel="stylesheet" type="text/css" href="../breviar.css">
	<title>FERIA SEXTA, Hebd. II</title>
</head>
<body>
<center><b>FERIA SEXTA, Hebd. II</b>
<p>Ad Invitatorium</center>
<p><b><span class="red">V.</span>
Dómine, lábia mea apéries.</b>
<br><b><span class="red">R.</span>
Et os meum annutiábit laudem tuam.</b>
<p><b><span class="red">Ant.</span> <!--{BEGIN:_2PIi_ANT1}-->Suávis est Dóminus, benedícite nómini eius.<!--{END:_2PIi_ANT1}--></b>
<p><span class="redsmall">Psalmus</span>
<center><p>Ad Laudes matutinas</center>
<p><b><span class="red">V.</span>
Deus, in adiutórium meum inténde.</b>
<br><b><span class="red">R.</span>
Dómine, ad adiuvándum me festína.</b>
<p><b>Glória Patri. Sicut erat. <span class="red">(</span>Aleluja.<span class="red">)</span></b>
<p><span class="redsmall">Quae omnia omittuntur, quando Invitatorium immediate praecedit.</span>
<p><span class="redsmall">HYMNUS</span>
<br><!--{BEGIN:_2PIr_HYMNUS}-->
<b>
<p>Deus, qui caeli lumen es
<br>satórque lucis, qui polum
<br>patérno fultum brácchio
<br>praeclára pandis déxtera,

<p>Auróra stellas iam tegit
<br>rubrum sustóllens gúrgitem,
<br>uméctis atque flátibus
<br>terram baptízans róribus.

<p>Iam noctis umbra línquitur,
<br>polum calígo déserit,
<br>typúsque Christi, lúcifer
<br>diem sopítum súscitat.

<p>Dies diérum tu, Deus,
<br>lucísque lumen ipse es,
<br>Unum potens per ómnia,
<br>potens in unum Trínitas.

<p>Te nunc, Salvátor, quasumus
<br>tibíque genu fléctimus,
<br>Patrem cum Sancto Spíritu
<br>totis laudántes vócibus. Amen.
</b>
<!--{END:_2PIr_HYMNUS}-->
<br><span class="redsmall">PSALMÓDIA</span>
<p><b><span class="red">Ant. 1</span><!--{BEGIN:_2PIr_ANT1}-->Cor contrítum et humiliátum, Deus, non despícies.<!--{END:_2PIr_ANT1}--></b>
<br><b><span class="red">Tempore Paschali:</span><!--{BEGIN:_2PIr_ANT1V}-->Confíde, fili, remittúntur tibi peccáta tua, allelúia.<!--{END:_2PIr_ANT1V}--></b>
<br><b><span class="red">Ant. 2</span><!--{BEGIN:_2PIr_ANT2}-->Cum irátus fúeris, Dómine, misericórdia recordáberis.<!--{END:_2PIr_ANT2}--></b>
<br><b><span class="red">Tempore Paschali:</span><!--{BEGIN:_2PIr_ANT2V}-->Egréssus es, Dómine, in salútem pópuli tui, cum Christo tuo, allelúia.<!--{END:_2PIr_ANT2V}--></b>
<br><b><span class="red">Ant. 3</span> <!--{BEGIN:_2PIr_ANT3}-->Lauda, Ierúsalem, Dóminum. <span class="red">†</span><!--{END:_2PIr_ANT3}--></b>
<br><b><span class="red">Tempore Paschali:</span><!--{BEGIN:_2PIr_ANT3V}-->Lauda Deum tuum, Sion, qui pósuit fines tuos pacem, allelúia.<!--{END:_2PIr_ANT3V}--></b>
<p><span class="redsmall">Lectio brevis</span>
<br><!--{BEGIN:_2PIr_CIT}-->
<div align="right" class="red">Eph 2, 13-16</span></div>
<b>Nunc in Christo Iesu vos, qui aliquándo erátis longe, facti estis prope in sánguine Christi. Ipse est enim pax nostra, qui fecit utráque unum et médium paríetem macériae solvit, inimicítiam, in carne sua, legem mandatórum in decrétis evácuans, ut duos condat in semetípso in unum novum hóminem, fáciens pacem, et reconcíliet ambos in uno córpore Deo per crucem interfíciens inimicítiam in semetípso.</b>
<br><!--{END:_2PIr_CIT}-->
<br><span class="redsmall">Responsorium breve</span>
<br><!--{BEGIN:_2PIr_RESP}-->
<br><b><span class="red">R.</span> Clamábo ad Dóminum altíssimum, <span class="red">*</span> Qui benefécit mihi. Clamábo.</b>
<br><b><span class="red">V.</span> Mittet de caelo et liberábit me. <span class="red">*</span> Qui benefécit mihi. Glória Patri. Clamábo.</b>
<br><!--{END:_2PIr_RESP}-->
<br><b><span class="red">Ad Benedictus, ant.</span><!--{BEGIN:_2PIr_BENEDIKTUS}-->Per víscera misericórdia Dei nostri, visitávit nos Oriens ex alto.<!--{END:_2PIr_BENEDIKTUS}--></b>
<p><span class="redsmall">Preces</span>
<br><!--{BEGIN:_2PIr_PROSBY}-->
<br><b>Christum, qui sánguine suo per Spíritum Sanctum semetípsum óbtulit Patri ad emundándam consciéntiam nostram ab opéribus mórtuis, adorémus et sincéro corde profiteámur:</b>
<br><i>&nbsp;&nbsp;&nbsp;&nbsp; In tua voluntáte pax nostra, Dómine.</i>
<p><b>Diéi exórdium a tua benignitáte suscépimus,</b>
<br><b><span class="red">—</span> nobis páriter vitae novae concéde inítium.</b>
<br><b>Qui ómnia creásti providúsque consérvas,</b>
<br><b><span class="red">—</span> fac ut inspiciámus perénne tui vestígium in creátis.</b>
<br><b>Qui sánguine tuo novum et aetérnum testaméntum sanxísti,</b>
<br><b><span class="red">—</span> da ut, quae praecipis faciéntes, tuo fidéles foederi maneámus.</b>
<br><b>Qui, in cruce pendens, una cum sánguine aquam de látere effudísti,</b>
<br><b><span class="red">—</span> hoc salutári flúmine áblue peccáta nostra et civitátem Dei laetífica.</b>
<br><!--{END:_2PIr_PROSBY}-->
<br><b>Pater noster.</b>
<p><span class="redsmall">Oratio</span>
<br><!--{BEGIN:_2PIr_MODLITBA}-->
<br><b>Praesta, quaesumus, omnípotens Deus, ut laudes quas nunc tibi persólvimus, in aetérnum cum sanctis tuis ubérius decantáre valeámus.<!--{ZAKONCENIE:SKRZE}--></b>
<br><!--{END:_2PIr_MODLITBA}-->
<br><span class="redsmall">Conclusio Horae, ut in Ordinario.</span>
Ad Horam mediam
<br><span class="redsmall">PSALMÓDIA</span>
 <p><b><span class="red">Ant. 1</span> 
<!--{BEGIN:_2PI9_ANT1}--><!--{BEGIN:_2PI2_ANT1}--><!--{BEGIN:_2PI3_ANT1}-->Fiat misericórdia tua ut consolétur me, secúndum elóquium tuum.<!--{END:_2PI3_ANT1}--><!--{END:_2PI2_ANT1}--><!--{END:_2PI9_ANT1}--></b>
<br><b><span class="red">Ant. 2</span> 
<!--{BEGIN:_2PI9_ANT2}--><!--{BEGIN:_2PI2_ANT2}--><!--{BEGIN:_2PI3_ANT2}-->Ab insurgéntibus in me prótege me, Deus meus.<!--{END:_2PI3_ANT2}--><!--{END:_2PI2_ANT2}--><!--{END:_2PI9_ANT2}--></b>
<br><b><span class="red">Ant. 3</span> 
<!--{BEGIN:_2PI9_ANT3}--><!--{BEGIN:_2PI2_ANT3}--><!--{BEGIN:_2PI3_ANT3}-->Beátus homo, qui corrípitur a Deo: ipse vúlnerat et medétur.<!--{END:_2PI3_ANT3}--><!--{END:_2PI2_ANT3}--><!--{END:_2PI9_ANT3}--></b>
Ad Tertiam
<p><span class="redsmall">Lectio brevis</span>
<br><!--{BEGIN:_2PI9_CIT}-->
<div align="right" class="red">Deut 1, 31b</span></div>
<b>Portávit te Dóminus Deus tuus, ut solet homo gestáre párvulum fílium suum, in omni via, per quam ambulástis.</b>
<br><!--{END:_2PI9_CIT}-->
<!--{BEGIN:_2PI9_RESP}-->
<b><span class="red">V.</span>
Súscipe me, Dómine, secúndum elóquium tuum, et vivam.
<br><span class="red">R.</span>
Et non confúndas me ab exspectatióne mea.</b>
<!--{END:_2PI9_RESP}-->
<p><span class="redsmall">Oratio</span>
<br><!--{BEGIN:_2PI9_MODLITBA}-->
<br><b>Dómine Iesu Christe, qui hora tértia ad crucis ponam ductus es pro mundi salúte, te súpplices exorámus, ut et de praetéritis malis semper apud te véniam impetrémus, et de futúris iúgiter habeámus custódiam.<!--{ZAKONCENIE:LEBO_TY}--></b>
<br><!--{END:_2PI9_MODLITBA}-->
Ad Sextam
<p><span class="redsmall">Lectio brevis</span>
<br><!--{BEGIN:_2PI2_CIT}-->
<div align="right" class="red">Bar 4, 28-29</span></div>
<b>Sicut fuit mens vestra, ut errarétis a Deo, convérsi decupláte stúdium quaeréndi eum; qui enim indúxit in vos mala, indúcet in vos atérnam iucunditátem cum salúte vestra.</b>
<br><!--{END:_2PI2_CIT}-->
<!--{BEGIN:_2PI2_RESP}-->
<b><span class="red">V.</span>
Apud Dóminum misericórdia.
<br><span class="red">R.</span>
Et copiósa apud eum redémptio.</b>
<!--{END:_2PI2_RESP}-->
<p><span class="redsmall">Oratio</span>
<br><!--{BEGIN:_2PI2_MODLITBA}-->
<br><b>Dómine Iesu Christe, qui hora sexta, univérso mundo in ténebris constitúto, pro redemptióne nostra crucis lignum ínnocens ascendísti, illam nobis lucem semper concéde, per quam ad aetérnam vitam perveníre mereámur.<!--{ZAKONCENIE:LEBO_TY}--></b>
<br><!--{END:_2PI2_MODLITBA}-->
Ad Nonam
<p><span class="redsmall">Lectio brevis</span>
<br><!--{BEGIN:_2PI3_CIT}-->
<div align="right" class="red">Sap 1, 13-15</span></div>
<b>Deus mortem non fecit, nec laetátur in perditióne vivórum; creávit enim, ut essent ómnia, et sanábiles sunt generatiónes orbis terrárum, et non est in illis medicaméntum extermínii, nec inferórum regnum in terra: iustítia enim est immortális.</b>
<br><!--{END:_2PI3_CIT}-->
<!--{BEGIN:_2PI3_RESP}-->
<b><span class="red">V.</span>
Erípuit Dóminus ánimam meam de morte.
<br><span class="red">R.</span>
Ambulábo coram illo in regióne vivórum.</b>
<!--{END:_2PI3_RESP}-->
<p><span class="redsmall">Oratio</span>
<br><!--{BEGIN:_2PI3_MODLITBA}-->
<br><b>Dómine Iesu Christe, qui paniténtem latrónem de patíbulo crucis in regnum tuum transíre fecísti, peccáta nostra confiténtes te cum fidúcia deprecámur, ut post mortem nos fácias paradísi portas introíre gaudéntes.<!--{ZAKONCENIE:LEBO_TY}--></b>
<br><!--{END:_2PI3_MODLITBA}-->
<center><p>Ad Vesperas</center>
<p><b><span class="red">V.</span>
Deus, in adiutórium meum inténde.</b>
<br><b><span class="red">R.</span>
Dómine, ad adiuvándum me festína.</b>
<p><b>Glória Patri. Sicut erat. <span class="red">(</span>Aleluja.<span class="red">)</span></b>
<p><span class="redsmall">HYMNUS</span>
<br><!--{BEGIN:_2PIv_HYMNUS}-->
<b>
<p>Horis peráctis úndecim
<br>ruit dies in vésperum;
<br>solvámus omnes débitum
<br>mentis libénter cánticum.

<p>Labor diúrnus tránsiit
<br>quo, Christe, nos condúxeras;
<br>da iam colónis víneae
<br>promíssa dona glóriae.

<p>Mercéde quos nunc ádvocas,
<br>quos ad futúrum múneras,
<br>nos in labóre ádiuva
<br>et post labórem récrea.

<p>Sit, Christe, rex piíssime,
<br>tibi Patríque glória
<br>cum Spíritu Paráclito,
<br>in sempitérna saecula. Amen.
</b>
<br><!--{END:_2PIv_HYMNUS}-->
<br><span class="redsmall">PSALMÓDIA</span>
<p><b><span class="red">Ant. 1</span> <!--{BEGIN:_2PIv_ANT1}-->Dómine, líbera ánimam meam de morte, pedes meos a lapsu.<!--{END:_2PIv_ANT1}--></b>
<br><b><span class="red">Tempore Paschali:</span>&nbsp;<!--{BEGIN:_2PIv_ANT1V}-->De angústiis inférni Dóminus erípuit ánimam meam, allelúia.<!--{END:_2PIv_ANT1V}--></b>
<br><b><span class="red">Ant. 2</span> <!--{BEGIN:_2PIv_ANT2}-->Auxílium meum a Dómino, qui fecit caelum et terram.<!--{END:_2PIv_ANT2}--></b>
<br><b><span class="red">Tempore Paschali:</span>&nbsp;<!--{BEGIN:_2PIv_ANT2V}-->Quasi pupíllam óculi sui custodívit Dóminus pópulum suum, allelúia.<!--{END:_2PIv_ANT2V}--></b>
<br><b><span class="red">Ant. 3</span> <!--{BEGIN:_2PIv_ANT3}-->Iustae et verae sunt viae tuae, Rex saeculórum.<!--{END:_2PIv_ANT3}--></b>
<br><b><span class="red">Tempore Paschali:</span>&nbsp;<!--{BEGIN:_2PIv_ANT3V}-->Fortitúdo mea et salus mea Dóminus, et factus est mihi in salútem, allelúia.<!--{END:_2PIv_ANT3V}--></b><span class="red"></span>
<!-- 2. týždeò v slovenskom: "Moja sila a spása je Pán, on sa mi stal záchrancom. Aleluja." -->
<!-- 4. týždeò v slovenskom: "Moja sila a chvála je Pán, on sa mi stal záchrancom. Aleluja." -->
<!-- lat. breviár, 2. týždeò: "Fortitúdo mea et salus mea Dóminus, et factus est mihi in salútem, allelúia." zv. II, str. 1073 -->
<!-- lat. breviár, 4. týždeò: "Fortitúdo mea et laus mea Dóminus, et factus est mihi in salútem, allelúia." zv. II, str. 1266 -->
<!-- správne má by pod¾a Isa 12,2 NVg "laus", asi došlo aj v latinskom k chybe... -->

<p><span class="redsmall">Lectio brevis</span>
<br><!--{BEGIN:_2PIv_CIT}-->
<div align="right" class="red">1 Cor 2, 7-10a</span></div>
<b>Lóquimur Dei sapiéntiam in mystério, quae abscóndita est, quam praedestinávit Deus ante saecula in glóriam nostram, quam nemo príncipum huius saeculi cognóvit; 
si enim cognovíssent, numquam Dóminum glóriae crucifixíssent. Sed sicut scriptum est: Quod óculus non vidit, nec auris audívit, nec in cor hóminis ascéndit, quae praeparávit Deus his, qui díligunt illum. Nobis autem revelávit Deus per Spíritum.</b>
<br><!--{END:_2PIv_CIT}-->
<br><span class="redsmall">Responsorium breve</span>
<br><!--{BEGIN:_2PIv_RESP}-->
<br><b><span class="red">R.</span> Christus mórtuus est pro peccátis nostris, <span class="red">*</span> Ut nos offérret Deo. Christus.</b>
<br><b><span class="red">V.</span> Mortificátus quidem carne, vivificátus autem Spíritu. <span class="red">*</span> Ut nos offérret Deo. Glória Patri. Christus.</b>
<br><!--{END:_2PIv_RESP}-->
<br><b><span class="red">Ad Magnificat, ant.</span>&nbsp;<!--{BEGIN:_2PIv_MAGNIFIKAT}-->Recordáre, Dómine, misericórdiae tuae, sicut locútus es ad patres nostros.<!--{END:_2PIv_MAGNIFIKAT}--></b>
<p><span class="redsmall">Preces</span>
<br><!--{BEGIN:_2PIv_PROSBY}-->
<br><b>Christum Dóminum benedicámus, qui lácrimas fléntium pius et miséricors abstérsit, eúmque amánter ac supplíciter invocémus:</b>
<br><i>&nbsp;&nbsp;&nbsp;&nbsp; Miserére pópuli tui, Dómine.</i>
<p><b>Christe Dómine, qui húmiles consoláris,</b>
<br><b><span class="red">—</span> pone lácrimas páuperum in conspéctu tuo.</b>
<br><b>Audi, miséricors Deus, gémitus moriéntium,</b>
<br><b><span class="red">—</span> vísitet eos ángelus tuus atque confórtet.</b>
<br><b>Cognóscant éxsules cuncti providéntiam tuam,</b>
<br><b><span class="red">—</span> terréstri reddántur pátriae et in caeléstem tandem intróeant.</b>
<br><b>Qui mísere in peccáto versántur, tuo cedant amóri,</b>
<br><b><span class="red">—</span> et tibi ac tuae reconciliéntur Ecclésiae.</b>
<br><b>Defúnctos fratres salva propítius,</b>
<br><b><span class="red">—</span> ut plenam sortiántur redemptiónem tuam.</b>
<br><!--{END:_2PIv_PROSBY}-->
<br><b>Pater noster.</b>
<p><span class="redsmall">Oratio</span>
<br><!--{BEGIN:_2PIv_MODLITBA}-->
<br><b>Deus, cuius ineffábilis sapiéntia in scándalo crucis mirabíliter declarátur, concéde nobis ita passiónis Fílii tui glóriam contuéri, ut in cruce ipsíus numquam cessémus fiduciáliter gloriári.<!--{ZAKONCENIE:LEBO_ON}--></b>
<br><!--{END:_2PIv_MODLITBA}-->
<br><span class="redsmall">Conclusio Horae, ut in Ordinario.</span>
</body>
</html>
