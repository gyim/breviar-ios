<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 34 (35)</title>
</head>
<body>
<!--{BEGIN:ZALM35_I}-->
<center><b><font color="#FF0000">Psalmus 34 (35), 1-2. 3c. 9-19. 22-23. 27-28</font></b>
<br><font color="#FF0000">Dominus salvator in persecutione</font></center>
<!--{BEGIN:MYSLIENKA_K_ZALMU}--><p><i>Congregati sunt ... et consilium fecerunt, ut Iesum dolo tenerent et occiderent</i> (Mt 26, 3. 4).<!--{END:MYSLIENKA_K_ZALMU}-->
<center><p><b><font color="#FF0000">I</font></b></center>
<p><b>Iúdica, Dómine, iudicántes me; *<br>
&nbsp;&nbsp;&nbsp; impúgna impugnántes me.<br>
Apprehénde clípeum et scutum †<br>
&nbsp;&nbsp;&nbsp; et exsúrge in adiutórium mihi. *<br>
<!--{END:ZALM35_I}-->
Effunde frameam et securim<br>
&nbsp;&nbsp;&nbsp; adversus eos, qui persequuntur me.<br>
<!--{BEGIN:ZALM35_I}-->
&nbsp;&nbsp;&nbsp; Dic ánimae meae: «Salus tua ego sum».</b>
<font color="#FF0000">—</font>
<!--{END:ZALM35_I}-->
<p><b>Confundantur et revereantur *<br>
&nbsp;&nbsp;&nbsp; quaerentes animam meam;<br>
avertantur retrorsum et confundantur *<br>
&nbsp;&nbsp;&nbsp; cogitantes mihi mala.<br>
Fiant tamquam pulvis ante ventum, *<br>
&nbsp;&nbsp;&nbsp; et angelus Domini impellens eos;<br>
fiat via illorum tenebrae et lubricum, *<br>
&nbsp;&nbsp;&nbsp; et angelus Domini persequens eos.</b>
<font color="#FF0000">—</font>
<p><b>Quoniam gratis absconderunt mihi laqueum suum, *<br>
&nbsp;&nbsp;&nbsp; gratis foderunt foveam animae meae.<br>
Veniat illi calamitas, quam ignorat, †<br>
&nbsp;&nbsp;&nbsp; et captio, quam abscondit, apprehendat eum, *<br>
&nbsp;&nbsp;&nbsp; et in eandem calamitatem ipse cadat.</b>
<font color="#FF0000">—</font>
<!--{BEGIN:ZALM35_I}-->
<p><b>Anima autem mea exsultábit in Dómino *<br>
&nbsp;&nbsp;&nbsp; et delectábitur super salutári suo.<br>
Omnia ossa mea dicent: *<br>
&nbsp;&nbsp;&nbsp; «Dómine, quis símilis tibi?<br>
Erípiens ínopem de manu fortiórum eius, *<br>
&nbsp;&nbsp;&nbsp; egénum et páuperem a diripiéntibus eum».</b>
<font color="#FF0000">—</font>
<p><b>Surgéntes testes iníqui, *<br>
&nbsp;&nbsp;&nbsp; quae ignorábam, interrogábant me;<br>
retribuébant mihi mala pro bonis, *<br>
&nbsp;&nbsp;&nbsp; desolátio est ánimae meae.</b>
<!--{END:ZALM35_I}-->
<br><!--{BEGIN:ZALM35_II}-->
<center><b><font color="#FF0000">II</font></b></center>
<p><b>Ego autem, cum infirmaréntur, *<br>
&nbsp;&nbsp;&nbsp; induébar cilício,<br>
humiliábam in ieiúnio ánimam meam, *<br>
&nbsp;&nbsp;&nbsp; et orátio mea in sinu meo convertebátur.<br>
Quasi pro próximo et quasi pro fratre meo ambulábam, *<br>
&nbsp;&nbsp;&nbsp; quasi lugens matrem contristátus incurvábar.</b>
<font color="#FF0000">—</font>
<p><b>Cum autem vacillárem, laetáti sunt et convenérunt; *<br>
&nbsp;&nbsp;&nbsp; convenérunt contra me percutiéntes, et ignorávi.<br>
Diripuérunt et non desistébant; †<br>
&nbsp;&nbsp;&nbsp; tentavérunt me, subsannavérunt me subsannatióne, *<br>
&nbsp;&nbsp;&nbsp; frenduérunt super me déntibus suis.</b>
<!--{END:ZALM35_II}-->
<br><!--{BEGIN:ZALM35_III}-->
<center><b><font color="#FF0000">III</font></b></center>
<p><b>Dómine, quámdiu aspícies? †<br>
&nbsp;&nbsp;&nbsp; Restítue ánimam meam a malignitáte eórum, *<br>
&nbsp;&nbsp;&nbsp; a leónibus únicam meam.<br>
Confitébor tibi in ecclésia magna, *<br>
&nbsp;&nbsp;&nbsp; in pópulo multo laudábo te.</b>
<font color="#FF0000">—</font>
<p><b>Non supergáudeant mihi inimíci mei mendáces, *<br>
&nbsp;&nbsp;&nbsp; qui odérunt me gratis et ánnuunt óculis.<br>
<!--{END:ZALM35_III}-->
Etenim non pacifice loquebantur *<br>
&nbsp;&nbsp;&nbsp; et contra mansuetos terrae dolos cogitabant.<br>
Et dilataverunt super me os suum; *<br>
&nbsp;&nbsp;&nbsp; dixerunt: «Euge, euge, viderunt oculi nostri».</b>
<font color="#FF0000">—</font>
<p><b><!--{BEGIN:ZALM35_III}-->Vidísti, Dómine, ne síleas; *<br>
&nbsp;&nbsp;&nbsp; Dómine, ne discédas a me.<br>
Exsúrge et evígila ad iudícium meum, *<br>
&nbsp;&nbsp;&nbsp; Deus meus et Dóminus meus, ad causam meam.</b>
<font color="#FF0000">—</font>
<p><b><!--{END:ZALM35_III}-->Iudica me secundum iustitiam tuam, Domine Deus meus, *<br>
&nbsp;&nbsp;&nbsp; et non supergaudeant mihi.<br>
Non dicant in cordibus suis: †<br>
&nbsp;&nbsp;&nbsp; «Euge animae nostrae». *<br>
&nbsp;&nbsp;&nbsp; nec dicant: «Devoravimus eum».</b>
<font color="#FF0000">—</font>
<p><b>Erubescant et revereantur simul, *<br>
&nbsp;&nbsp;&nbsp; qui gratulantur malis meis; <br>
induantur confusione et reverentia, *<br>
&nbsp;&nbsp;&nbsp; qui magna loquuntur super me.<br>
<!--{BEGIN:ZALM35_III}-->
Exsúltent et laeténtur, qui volunt iustítiam meam, *<br>
&nbsp;&nbsp;&nbsp; et dicant semper: «Magnificétur Dóminus, qui vult pacem servi sui».</b>
<font color="#FF0000">—</font>
<p><b>Et lingua mea meditábitur iustítiam tuam, *<br>
&nbsp;&nbsp;&nbsp; tota die laudem tuam.</b>
<!--{END:ZALM35_III}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
