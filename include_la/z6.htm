<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 6</title>
</head>
<body>
<!--{BEGIN:ZALM6}-->
<center><b><font color="#FF0000">Psalmus 6</font></b>
<br><font color="#FF0000">Homo afflictus Domini clementiam implorat</font></center>
<!--{BEGIN:MYSLIENKA_K_ZALMU}--><p><i>Nunc anima mea turbata est ... Pater, salvifica me ex hora hac? </i> (Io 12, 27).<!--{END:MYSLIENKA_K_ZALMU}-->
<p><b>Dómine, ne in furóre tuo árguas me, *<br>
&nbsp;&nbsp;&nbsp; neque in ira tua corrípias me.</b>
<font color="#FF0000">—</font>
<p><b>Miserére mei, Dómine, quóniam infírmus sum; *<br>
&nbsp;&nbsp;&nbsp; sana me, Dómine, quóniam conturbáta sunt ossa mea.<br>
Et ánima mea turbáta est valde, *<br>
&nbsp;&nbsp;&nbsp; sed tu, Dómine, úsquequo?</b>
<font color="#FF0000">—</font>
<p><b>Convértere, Dómine, éripe ánimam meam; *<br>
&nbsp;&nbsp;&nbsp; salvum me fac propter misericórdiam tuam.<br>
Quóniam non est in morte, qui memor sit tui, *<br>
&nbsp;&nbsp;&nbsp; in inférno autem quis confitébitur tibi?</b>
<font color="#FF0000">—</font>
<p><b>Laborávi in gémitu meo, †<br>
&nbsp;&nbsp;&nbsp; lavábam per síngulas noctes lectum meum; *<br>
&nbsp;&nbsp;&nbsp; lácrimis meis stratum meum rigábam.<br>
Turbátus est a maeróre óculus meus, *<br>
&nbsp;&nbsp;&nbsp; inveterávi inter omnes inimícos meos.</b>
<font color="#FF0000">—</font>
<p><b>Discédite a me omnes, qui operámini iniquitátem, *<br>
&nbsp;&nbsp;&nbsp; quóniam exaudívit Dóminus vocem fletus mei.<br>
Exaudívit Dóminus deprecatiónem meam, *<br>
&nbsp;&nbsp;&nbsp; Dóminus oratiónem meam suscépit.<br>
Erubéscant et conturbéntur veheménter omnes inimíci mei; *<br>
&nbsp;&nbsp;&nbsp; convertántur et erubéscant valde velóciter.</b>
<!--{END:ZALM6}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
