<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 17 (18)</title>
</head>
<body>
<!--{BEGIN:ZALM18_I}-->
<center><b><font color="#FF0000">Psalmus 17 (18), 2-30</font></b>
<br><font color="#FF0000">Gratiarum actio pro salute et victoria</font></center>
<!--{BEGIN:MYSLIENKA_K_ZALMU}--><p><i>In illa hora factus est terraemotus magnus</i> (Ap 11, 13).<!--{END:MYSLIENKA_K_ZALMU}-->
<center><p><b><font color="#FF0000">I</font></b></center>
<p><b>Díligam te, Dómine, fortitúdo mea. *<br>
&nbsp;&nbsp;&nbsp; Dómine, firmaméntum meum et refúgium meum et liberátor meus;<br>
Deus meus, adiútor meus, et sperábo in eum; *<br>
&nbsp;&nbsp;&nbsp; protéctor meus et cornu salútis meae et suscéptor meus.<br>
Laudábilem invocábo Dóminum, *<br>
&nbsp;&nbsp;&nbsp; et ab inimícis meis salvus ero.</b>
<font color="#FF0000">—</font>
<p><b>Circumdedérunt me fluctus mortis, *<br>
&nbsp;&nbsp;&nbsp; et torréntes Bélial conturbavérunt me;<br>
funes inférni circumdedérunt me, *<br>
&nbsp;&nbsp;&nbsp; praeoccupavérunt me láquei mortis.<br>
In tribulatióne mea invocávi Dóminum, *<br>
&nbsp;&nbsp;&nbsp; et ad Deum meum clamávi;<br>
exaudívit de templo suo vocem meam, *<br>
&nbsp;&nbsp;&nbsp; et clamor meus in conspéctu eius introívit in aures eius.</b>
<!--{END:ZALM18_I}-->
<br><!--{BEGIN:ZALM18_II}-->
<center><b><font color="#FF0000">II</font></b></center>
<p><b>Commóta est et contrémuit terra; †<br>
&nbsp;&nbsp;&nbsp; fundaménta móntium concússa sunt et commóta sunt, *<br>
&nbsp;&nbsp;&nbsp; quóniam irátus est.<br>
Ascéndit fumus de náribus eius, †<br>
&nbsp;&nbsp;&nbsp; et ignis de ore eius dévorans; *<br>
&nbsp;&nbsp;&nbsp; carbónes succénsi processérunt ab eo.<br>
Inclinávit calos et descéndit, *<br>
&nbsp;&nbsp;&nbsp; et calígo sub pédibus eius.</b>
<font color="#FF0000">—</font>
<p><b>Et ascéndit super cherub et volávit, *<br>
&nbsp;&nbsp;&nbsp; ferebátur super pennas ventórum.<br>
Et pósuit ténebras latíbulum suum, *<br>
&nbsp;&nbsp;&nbsp; in circúitu eius tabernáculum eius, *
&nbsp;&nbsp;&nbsp; tenebrósa aqua, nubes áeris.<br>
Prae fulgóre in conspéctu eius nubes transiérunt, *<br>
&nbsp;&nbsp;&nbsp; grando et carbónes ignis.</b>
<font color="#FF0000">—</font>
<p><b>Et intónuit de caelo Dóminus, †<br>
&nbsp;&nbsp;&nbsp; et Altíssimus dedit vocem suam: *<br>
&nbsp;&nbsp;&nbsp; grando et carbónes ignis.<br>
Et misit sagíttas suas et dissipávit eos, *<br>
&nbsp;&nbsp;&nbsp; fúlgura iecit et conturbávit eos.<br>
Et apparuérunt fontes aquárum, *<br>
&nbsp;&nbsp;&nbsp; et reveláta sunt fundaménta orbis terrárum<br>
ab increpatióne tua, Dómine, *<br>
&nbsp;&nbsp;&nbsp; ab inspiratióne spíritus irae tuae.</b>
<font color="#FF0000">—</font>
<p><b>Misit de summo et accépit me *<br>
&nbsp;&nbsp;&nbsp; et assúmpsit me de aquis multis;<br>
erípuit me de inimícis meis fortíssimis †<br>
&nbsp;&nbsp;&nbsp; et ab his, qui odérunt me, *<br>
&nbsp;&nbsp;&nbsp; quóniam confortáti sunt super me.<br>
Oppugnavérunt me in die afflictiónis meae, *<br>
&nbsp;&nbsp;&nbsp; et factus est Dóminus fulciméntum meum;<br>
et edúxit me in latitúdinem, *<br>
&nbsp;&nbsp;&nbsp; salvum me fecit, quóniam vóluit me.</b>
<!--{END:ZALM18_II}-->
<br><!--{BEGIN:ZALM18_III}-->
<center><b><font color="#FF0000">III</font></b></center>
<p><b>Et retríbuet mihi Dóminus secúndum iustítiam meam *<br>
&nbsp;&nbsp;&nbsp; et secúndum puritátem mánuum meárum reddet mihi,<br>
quia custodívi vias Dómini, *<br>
&nbsp;&nbsp;&nbsp; nec ímpie recéssi a Deo meo.<br>
Quóniam ómnia iudícia eius in conspéctu meo, *<br>
&nbsp;&nbsp;&nbsp; et iustítias eius non réppuli a me;<br>
et fui immaculátus cum eo *<br>
&nbsp;&nbsp;&nbsp; et observávi me ab iniquitáte.<br>
Et retríbuit mihi Dóminus secúndum iustítiam meam *<br>
&nbsp;&nbsp;&nbsp; et secúndum puritátem mánuum meárum in conspéctu oculórum eius.</b>
<font color="#FF0000">—</font>
<p><b>Cum sancto sanctus eris *<br>
&nbsp;&nbsp;&nbsp; et cum viro innocénte ínnocens eris<br>
et cum elécto eléctus eris *<br>
&nbsp;&nbsp;&nbsp; et cum pervérso cállidus eris.<br>
Quóniam tu pópulum húmilem salvum fácies *<br>
&nbsp;&nbsp;&nbsp; et óculos superbórum humiliábis.<br>
Quóniam tu accéndis lucérnam meam, Dómine; *<br>
&nbsp;&nbsp;&nbsp; Deus meus illúminat ténebras meas.<br>
Quóniam in te aggrédiar hóstium turmas *<br>
&nbsp;&nbsp;&nbsp; et in Deo meo transíliam murum.</b>
<!--{END:ZALM18_III}-->
<!--{BEGIN:ZALM18_IV}-->
<center><b><font color="#FF0000">Psalmus 17 (18), 31-51</font></b>
<br><font color="#FF0000">Gratiarum actio</font></center>
<!--{BEGIN:MYSLIENKA_K_ZALMU}--><p><i>Si Deus pro nobis, quis contra nos?</i> (Rom 8, 31).<!--{END:MYSLIENKA_K_ZALMU}-->
<center><p><b><font color="#FF0000">IV</font></b></center>
<p><b>Deus, impollúta via eius, †<br>
&nbsp;&nbsp;&nbsp; elóquia Dómini igne examináta; *<br>
&nbsp;&nbsp;&nbsp; protéctor est ómnium sperántium in se.<br>
Quóniam quis Deus praeter Dóminum? *<br>
&nbsp;&nbsp;&nbsp; Aut quae munítio praeter Deum nostrum?<br>
Deus, qui praecínxit me virtúte *<br>
&nbsp;&nbsp;&nbsp; et pósuit immaculátam viam meam;<br>
qui perfécit pedes meos tamquam cervórum *<br>
&nbsp;&nbsp;&nbsp; et super excélsa státuit me;<br>
qui docet manus meas ad proelium, *<br>
&nbsp;&nbsp;&nbsp; et tendunt arcum aereum bráchia mea.</b>
<!--{END:ZALM18_IV}-->
<br><!--{BEGIN:ZALM18_V}-->
<center><b><font color="#FF0000">V</font></b></center>
<p><b>Et dedísti mihi scutum salútis tuae, †<br>
&nbsp;&nbsp;&nbsp; et déxtera tua suscépit me, *<br>
&nbsp;&nbsp;&nbsp; et exaudítio tua magnificávit me.<br>
Dilatásti gressus meos subtus me, *<br>
&nbsp;&nbsp;&nbsp; et non sunt infirmáta vestígia mea.<br>
Persequébar inimícos meos et comprehendébam illos *<br>
&nbsp;&nbsp;&nbsp; et non convertébar, donec defícerent.<br>
Confringébam illos, nec póterant stare, *<br>
&nbsp;&nbsp;&nbsp; cadébant subtus pedes meos.<br>
Et praecinxísti me virtúte ad bellum *<br>
&nbsp;&nbsp;&nbsp; et supplantásti insurgéntes in me subtus me.</b>
<font color="#FF0000">—</font>
<p><b>Et inimícos meos dedísti mihi dorsum *<br>
&nbsp;&nbsp;&nbsp; et odiéntes me disperdidísti.<br>
Clamavérunt, nec erat qui salvos fáceret, *<br>
&nbsp;&nbsp;&nbsp; ad Dóminum, nec exaudívit eos.<br>
Et commínui eos ut púlverem ante fáciem venti, *<br>
&nbsp;&nbsp;&nbsp; ut lutum plateárum contrívi eos.<br>
Eripuísti me de contradictiónibus pópuli, *<br>
&nbsp;&nbsp;&nbsp; constituísti me in caput géntium.<br>
Pópulus, quem non cognóvi, servívit mihi, *<br>
&nbsp;&nbsp;&nbsp; in audítu auris obodívit mihi.<br>
Fílii aliéni blandíti sunt mihi, †<br>
&nbsp;&nbsp;&nbsp; fílii aliéni inveteráti sunt, *<br>
&nbsp;&nbsp;&nbsp; contremuérunt in ábditis suis.</b>
<!--{END:ZALM18_V}-->
<br><!--{BEGIN:ZALM18_VI}-->
<center><b><font color="#FF0000">VI</font></b></center>
<p><b>Vivit Dóminus et benedíctus Adiútor meus, *<br>
&nbsp;&nbsp;&nbsp; et exaltétur Deus salútis meae.<br>
Deus qui das vindíctas mihi †<br>
&nbsp;&nbsp;&nbsp; et subdis pópulos sub me, *<br>
&nbsp;&nbsp;&nbsp; liberátor meus de inimícis meis iracúndis;<br>
et ab insurgéntibus in me exáltas me, *<br>
&nbsp;&nbsp;&nbsp; a viro iníquo éripis me.</b>
<font color="#FF0000">—</font>
<p><b>Proptérea confitébor tibi in natiónibus, Dómine, *<br>
&nbsp;&nbsp;&nbsp; et nómini tuo psalmum dicam,<br>
magníficans salútes regis sui †<br>
&nbsp;&nbsp;&nbsp; et fáciens misericórdiam christo suo, *<br>
&nbsp;&nbsp;&nbsp; David et sémini eius usque in saeculum.<br></b>
<!--{END:ZALM18_VI}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
