<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 37 (38)</title>
</head>
<body>
<!--{BEGIN:ZALM38_I}--><!--{BEGIN:ZALM38_CELY}-->
<center><b><font color="#FF0000">Psalmus 37 (38)</font></b>
<br><font color="#FF0000">Obsecratio peccatoris in extremo periculo constituti</font></center>
<!--{BEGIN:MYSLIENKA_K_ZALMU}--><p><i>Stabant omnes noti eius a longe</i> (Lc 23, 49).<!--{END:MYSLIENKA_K_ZALMU}-->
<!--{END:ZALM38_CELY}-->
<center><p><b><font color="#FF0000">I</font></b></center>
<!--{BEGIN:ZALM38_CELY}-->
<p><b>Dómine, ne in furóre tuo árguas me, *<br>
&nbsp;&nbsp;&nbsp; neque in ira tua corrípias me,<br>
quóniam sagíttae tuae infíxae sunt mihi, *<br>
&nbsp;&nbsp;&nbsp; et descéndit super me manus tua.</b>
<font color="#FF0000">—</font>
<p><b>Non est sánitas in carne mea a fácie indignatiónis tuae, *<br>
&nbsp;&nbsp;&nbsp; non est pax óssibus meis a fácie peccatórum meórum.<br>
Quóniam iniquitátes meae supergréssae sunt caput meum *<br>
&nbsp;&nbsp;&nbsp; et sicut onus grave gravant me nimis.</b>
<!--{END:ZALM38_I}-->
<font color="#FF0000">—</font>
<!--{END:ZALM38_CELY}-->
<br><!--{BEGIN:ZALM38_II}-->
<center><b><font color="#FF0000">II</font></b></center>
<!--{BEGIN:ZALM38_CELY}-->
<p><b>Putruérunt et corrúpti sunt livóres mei *<br>
&nbsp;&nbsp;&nbsp; a fácie insipiéntiae meae.<br>
Inclinátus sum et incurvátus nimis; *<br>
&nbsp;&nbsp;&nbsp; tota die contristátus ingrediébar.</b>
<font color="#FF0000">—</font>
<p><b>Quóniam lumbi mei impléti sunt ardóribus, *<br>
&nbsp;&nbsp;&nbsp; et non est sánitas in carne mea.<br>
Afflíctus sum et humiliátus sum nimis, *<br>
&nbsp;&nbsp;&nbsp; rugiébam a gémitu cordis mei.</b>
<font color="#FF0000">—</font>
<p><b>Dómine, ante te omne desidérium meum, *<br>
&nbsp;&nbsp;&nbsp; et gémitus meus a te non est abscónditus.<br>
Palpitávit cor meum, derelíquit me virtus mea, *<br>
&nbsp;&nbsp;&nbsp; et lumen oculórum meórum, et ipsum non est mecum.</b>
<font color="#FF0000">—</font>
<p><b>Amíci mei et próximi mei procul a plaga mea stetérunt, *<br>
&nbsp;&nbsp;&nbsp; et propínqui mei de longe stetérunt.<br>
Et láqueos posuérunt, qui quaerébant ánimam meam, †<br>
&nbsp;&nbsp;&nbsp; et, qui requirébant mala mihi, locúti sunt insídias *<br>
&nbsp;&nbsp;&nbsp; et dolos tota die meditabántur.</b>
<!--{END:ZALM38_II}-->
<font color="#FF0000">—</font>
<!--{END:ZALM38_CELY}-->
<br><!--{BEGIN:ZALM38_III}-->
<center><b><font color="#FF0000">III</font></b></center>
<!--{BEGIN:ZALM38_CELY}-->
<p><b>Ego autem tamquam surdus non audiébam *<br>
&nbsp;&nbsp;&nbsp; et sicut mutus non apériens os suum;<br>
et factus sum sicut homo non áudiens *<br>
&nbsp;&nbsp;&nbsp; et non habens in ore suo redargutiónes.</b>
<font color="#FF0000">—</font>
<p><b>Quóniam in te, Dómine, sperávi, *<br>
&nbsp;&nbsp;&nbsp; tu exáudies, Dómine Deus meus.<br>
Quia dixi: «Nequándo supergáudeant mihi; †<br>
&nbsp;&nbsp;&nbsp; dum commovéntur pedes mei, *<br>
&nbsp;&nbsp;&nbsp; magnificántur super me».</b>
<font color="#FF0000">—</font>
<p><b>Quóniam ego in lapsum parátus sum, *<br>
&nbsp;&nbsp;&nbsp; et dolor meus in conspéctu meo semper.<br>
Quóniam iniquitátem meam annuntiábo *<br>
&nbsp;&nbsp;&nbsp; et sollícitus sum de peccáto meo.</b>
<font color="#FF0000">—</font>
<p><b>Inimíci autem mei vivunt et confirmáti sunt, *<br>
&nbsp;&nbsp;&nbsp; et multiplicáti sunt, qui odérunt me iníque.<br>
Retribuéntes mala pro bonis detrahébant mihi *<br>
&nbsp;&nbsp;&nbsp; pro eo quod sequébar bonitátem.</b>
<font color="#FF0000">—</font>
<p><b>Ne derelínquas me, Dómine; *<br>
&nbsp;&nbsp;&nbsp; Deus meus, ne discésseris a me.<br>
Festína in adiutórium meum, *<br>
&nbsp;&nbsp;&nbsp; Dómine, salus mea.</b>
<!--{END:ZALM38_III}-->
<!--{END:ZALM38_CELY}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
