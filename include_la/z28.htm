<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 27 (28)</title>
</head>
<body>

<!--{BEGIN:ZALM28,1-3.6-9}-->
<center><b><font color="#FF0000">Psalmus 27 (28), 1-3. 6-9</font></b>
<br><font color="#FF0000">Supplicatio et gratiarum actio</font></center>
<!--{BEGIN:MYSLIENKA_K_ZALMU}--><p><i>Pater, gratias ago tibi quoniam audisti me</i> (Io 11, 41).<!--{END:MYSLIENKA_K_ZALMU}-->
<p><b>Ad te, Dómine, clamábo; *<br>
&nbsp;&nbsp;&nbsp; Deus meus, ne síleas a me.<br>
Nequándo táceas a me, *<br>
&nbsp;&nbsp;&nbsp; et assimilábor descendéntibus in lacum.</b>
<font color="#FF0000">—</font>
<p><b>Exáudi vocem deprecatiónis meae, dum clamo ad te, *<br>
&nbsp;&nbsp;&nbsp; dum extóllo manus meas ad templum sanctum tuum.<br>
Ne simul trahas me cum peccatóribus *<br>
&nbsp;&nbsp;&nbsp; et cum operántibus iniquitátem.<br>
Qui loquúntur pacem cum próximo suo, *<br>
&nbsp;&nbsp;&nbsp; mala autem in córdibus eórum.</b>
<font color="#FF0000">—</font>
<!--{END:ZALM28,1-3.6-9}-->
<p><b>Da illis secundum opera eorum *<br>
&nbsp;&nbsp;&nbsp; et secundum nequitiam adinventionum ipsorum.<br>
Secundum opus manuum eorum tribue illis, *<br>
&nbsp;&nbsp;&nbsp; redde retributionem eorum ipsis.<br>
Quoniam non intellexerunt opera Domini †<br>
&nbsp;&nbsp;&nbsp; et opus manuum eius, *<br>
&nbsp;&nbsp;&nbsp; destruet illos et non aedificabit eos.</b>
<font color="#FF0000">—</font>
<!--{BEGIN:ZALM28,1-3.6-9}-->
<p><b>Benedíctus Dóminus, †<br>
&nbsp;&nbsp;&nbsp; quóniam exaudívit vocem deprecatiónis meae; *<br>
&nbsp;&nbsp;&nbsp; Dóminus adiútor meus et protéctor meus,<br>
in ipso sperávit cor meum, et adiútus sum, †<br>
&nbsp;&nbsp;&nbsp; et exsultávit cor meum, *<br>
&nbsp;&nbsp;&nbsp; et in cántico meo confitébor ei.</b>
<font color="#FF0000">—</font>
<p><b>Dóminus fortitúdo plebi suae *<br>
&nbsp;&nbsp;&nbsp; et refúgium salvatiónum christi sui est.<br>
Salvum fac pópulum tuum et bénedic hereditáti tuae *<br>
&nbsp;&nbsp;&nbsp; et pasce eos et extólle illos usque in aetérnum.</b>
<!--{END:ZALM28,1-3.6-9}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
