<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 44 (45)</title>
</head>
<body>
<!--{BEGIN:ZALM45_I}-->
<!--{BEGIN:ZALM45}-->
<center><b><font color="#FF0000">Psalmus 44 (45)</font></b>
<br><font color="#FF0000">Regis nuptiae</font></center>
<!--{BEGIN:MYSLIENKA_K_ZALMU}--><p><i>Ecce Sponsus venit; exite obviam ei</i> (Mt 25, 6).<!--{END:MYSLIENKA_K_ZALMU}-->
<!--{END:ZALM45}-->
<center><b><font color="#FF0000">I</font></b></center>
<!--{BEGIN:ZALM45}-->
<b>
<p>Eructávit cor meum verbum bonum, †
<br>&nbsp;&nbsp;&nbsp; dico ego ópera mea regi. *
<br>&nbsp;&nbsp;&nbsp; Lingua mea cálamus scribae velóciter scribéntis.
<font color="#FF0000">—</font>
<p>Speciósus forma es prae fíliis hóminum, †
<br>&nbsp;&nbsp;&nbsp; diffúsa est grátia in lábiis tuis, *
<br>&nbsp;&nbsp;&nbsp; proptérea benedíxit te Deus in aetérnum.
<br>Accíngere gládio tuo super femur tuum, potentíssime, *
<br>&nbsp;&nbsp;&nbsp; magnificéntia tua et ornátu tuo.
<br>Et ornátu tuo procéde, currum ascénde *
<br>&nbsp;&nbsp;&nbsp; propter veritátem et mansuetúdinem et iustítiam.
<br>Et dóceat te mirabília déxtera tua: †
<br>&nbsp;&nbsp;&nbsp; sagítta tuae acúta — pópuli sub te cadent — *
<br>&nbsp;&nbsp;&nbsp; in corda inimicórum regis.
<font color="#FF0000">—</font>
<p>Sedes tua, Deus, in saeculum saeculi; *
<br>&nbsp;&nbsp;&nbsp; sceptrum aequitátis sceptrum regni tui.
<br>Dilexísti iustítiam et odísti iniquitátem, †
<br>&nbsp;&nbsp;&nbsp; proptérea unxit te Deus, Deus tuus, *
<br>&nbsp;&nbsp;&nbsp; óleo laetítia prae consórtibus tuis.
<font color="#FF0000">—</font>
<p>Myrrha et áloe et cásia ómnia vestiménta tua; *
<br>&nbsp;&nbsp;&nbsp; e dómibus ebúrneis chorda deléctant te.
<br>Fíliae regum in pretiósis tuis; *
<br>&nbsp;&nbsp;&nbsp; ástitit regína a dextris tuis ornáta auro ex Ophir.
</p>
</b>
<!--{END:ZALM45}--><!--{END:ZALM45_I}--><!--{BEGIN:ZALM45_II}-->
<center><b><font color="#FF0000">II</font></b></center>
<!--{BEGIN:ZALM45}-->
<b>
<p>Audi, fília, et vide, †
<br>&nbsp;&nbsp;&nbsp; et inclína aurem tuam *
<br>&nbsp;&nbsp;&nbsp; et oblivíscere pópulum tuum et domum patris tui;
<br>et concupíscet rex spéciem tuam. *
<br>&nbsp;&nbsp;&nbsp; Quóniam ipse est dóminus tuus, et adóra eum.
<br>Fília Tyri cum munéribus; *
<br>&nbsp;&nbsp;&nbsp; vultum tuum deprecabúntur dívites plebis.
<font color="#FF0000">—</font>
<p>Gloriósa nimis fília regis intrínsecus, *
<br>&nbsp;&nbsp;&nbsp; textúris áureis circumamícta.
<br>In véstibus variegátis adducétur regi; *
<br>&nbsp;&nbsp;&nbsp; vírgines post eam, próximae eius, afferúntur tibi.
<br>Afferúntur in laetítia et exsultatióne, *
<br>&nbsp;&nbsp;&nbsp; adducúntur in domum regis.
<font color="#FF0000">—</font>
<p>Pro pátribus tuis erunt tibi fílii; *
<br>&nbsp;&nbsp;&nbsp; constítues eos príncipes super omnem terram.
<br>Memor ero nóminis tui *
<br>&nbsp;&nbsp;&nbsp; in omni generatióne et generatióne;
<br>proptérea pópuli confitebúntur tibi in aetérnum *
<br>&nbsp;&nbsp;&nbsp; et in saeculum saeculi.
</p>
</b>
<!--{END:ZALM45_II}--><!--{END:ZALM45}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
