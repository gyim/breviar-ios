<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 65 (66)</title>
</head>
<body>
<!--{BEGIN:ZALM66_I}-->
<center><b><span class="red">Psalmus 65 (66)</span></b>
<br/><span class="red">Hymnus ad sacrificium gratiarum actionis</span></center>
<!--{BEGIN:PSALMODIA_MYSLIENKA}--><p><i>De resurrectione Domini et conversione gentium</i> (Hesychius).<!--{END:PSALMODIA_MYSLIENKA}-->
<center><p><b><span class="red">I</span></b></center>
<p><b>Iubiláte Deo, omnis terra, †<br/>
&nbsp;&nbsp;&nbsp; psalmum dícite glóriae nóminis eius, *<br/>
&nbsp;&nbsp;&nbsp; glorificáte laudem eius.<br/>
Dícite Deo: «Quam terribília sunt ópera tua. *<br/>
&nbsp;&nbsp;&nbsp; Prae multitúdine virtútis tuae blandiéntur tibi inimíci tui.<br/>
Omnis terra adóret te et psallat tibi, *<br/>
&nbsp;&nbsp;&nbsp; psalmum dicat nómini tuo».</b>
<span class="red">—</span>
<p><b>Veníte et vidéte ópera Dei, *<br/>
&nbsp;&nbsp;&nbsp; terríbilis in adinventiónibus super fílios hóminum.<br/>
Convértit mare in áridam, †<br/>
&nbsp;&nbsp;&nbsp; et in flúmine pertransíbunt pede; *<br/>
&nbsp;&nbsp;&nbsp; ibi laetábimur in ipso.<br/>
Qui dominátur in virtúte sua in aetérnum, †<br/>
&nbsp;&nbsp;&nbsp; óculi eius super gentes respíciunt; *<br/>
&nbsp;&nbsp;&nbsp; rebélles non exalténtur in semetípsis.</b>
<span class="red">—</span>
<p><b>Benedícite, gentes, Deum nostrum, *<br/>
&nbsp;&nbsp;&nbsp; et audítam fácite vocem laudis eius;<br/>
qui pósuit ánimam nostram ad vitam *<br/>
&nbsp;&nbsp;&nbsp; et non dedit in commotiónem pedes nostros.</b>
<span class="red">—</span>
<p><b>Quóniam probásti nos, Deus; *<br/>
&nbsp;&nbsp;&nbsp; igne nos examinásti, sicut examinátur argéntum.<br/>
Induxísti nos in láqueum, *<br/>
&nbsp;&nbsp;&nbsp; posuísti tribulatiónes in dorso nostro.<br/>
Imposuísti hómines super cápita nostra, †<br/>
&nbsp;&nbsp;&nbsp; transívimus per ignem et aquam, *<br/>
&nbsp;&nbsp;&nbsp; et eduxísti nos in refrigérium.</b>
<!--{END:ZALM66_I}-->
<br/><!--{BEGIN:ZALM66_II}-->
<center><b><span class="red">II</span></b></center>
<p><b>Introíbo in domum tuam in holocáustis; *<br/>
&nbsp;&nbsp;&nbsp; reddam tibi vota mea,<br/>
quae protulérunt lábia mea, *<br/>
&nbsp;&nbsp;&nbsp; et locútum est os meum in tribulatióne mea.<br/>
Holocáusta medulláta ófferam tibi cum incénso aríetum, *<br/>
&nbsp;&nbsp;&nbsp; ófferam tibi boves cum hircis.</b>
<span class="red">—</span>
<p><b>Veníte, audíte, †<br/>
&nbsp;&nbsp;&nbsp; et narrábo, omnes, qui timétis Deum, *<br/>
&nbsp;&nbsp;&nbsp; quanta fecit ánimae meae.<br/>
Ad ipsum ore meo clamávi *<br/>
&nbsp;&nbsp;&nbsp; et exaltávi in lingua mea.<br/>
Iniquitátem si aspéxi in corde meo, *<br/>
&nbsp;&nbsp;&nbsp; non exáudiet Dóminus.<br/>
Proptérea exaudívit Deus, *<br/>
&nbsp;&nbsp;&nbsp; atténdit voci deprecatiónis meae.</b>
<span class="red">—</span>
<p><b>Benedíctus Deus, qui non amóvit oratiónem meam *<br/>
&nbsp;&nbsp;&nbsp; et misericórdiam suam a me.</b>
<!--{END:ZALM66_II}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
