<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 40 (41)</title>
</head>
<body>
<!--{BEGIN:ZALM41}-->
<center><b><font color="#FF0000">Psalmus 40 (41)</font></b>
<br><font color="#FF0000">Infirmi oratio</font></center>
<!--{BEGIN:PSALMODIA_MYSLIENKA}--><p><i>Unus ex vobis me tradet, qui manducat mecum</i> (Mc 14, 18).<!--{END:PSALMODIA_MYSLIENKA}-->
<p><b>Beátus, qui intéllegit de egéno, *</b>
<br><b>&nbsp;&nbsp;&nbsp; in die mala liberábit eum Dóminus.</b>
<br><b>Dóminus servábit eum et vivificábit eum †</b>
<br><b>&nbsp;&nbsp;&nbsp; et beátum fáciet eum in terra *</b>
<br><b>&nbsp;&nbsp;&nbsp; et non tradet eum in ánimam inimicórum eius.</b>
<br><b>Dóminus opem feret illi super lectum dolóris eius; *</b>
<br><b>&nbsp;&nbsp;&nbsp; univérsum stratum eius versábis in infirmitáte eius.</b>
<font color="#FF0000">—</font>
<p><b>Ego dixi: «Dómine, miserére mei; *</b>
<br><b>&nbsp;&nbsp;&nbsp; sana ánimam meam, quia peccávi tibi».</b>
<br><b>Inimíci mei dixérunt mala mihi: *</b>
<br><b>&nbsp;&nbsp;&nbsp; «Quando moriétur, et períbit nomen eius?».</b>
<br><b>Et si ingrediebátur, ut visitáret, vana loquebátur; †</b>
<br><b>&nbsp;&nbsp;&nbsp; cor eius congregábat iniquitátem sibi, *</b>
<br><b>&nbsp;&nbsp;&nbsp; egrediebátur foras et detrahébat.</b>
<font color="#FF0000">—</font>
<p><b>Simul advérsum me susurrábant omnes inimíci mei; *</b>
<br><b>&nbsp;&nbsp;&nbsp; advérsum me cogitábant mala mihi:</b>
<br><b>«Malefícium effúsum est in eo; *</b>
<br><b>&nbsp;&nbsp;&nbsp; et, qui decúmbit, non adíciet ut resúrgat».</b>
<br><b>Sed et homo pacis meae, in quo sperávi, *</b>
<br><b>&nbsp;&nbsp;&nbsp; qui edébat panem meum, levávit contra me calcáneum.</b>
<font color="#FF0000">—</font>
<p><b>Tu autem, Dómine, miserére mei *</b>
<br><b>&nbsp;&nbsp;&nbsp; et resúscita me, et retríbuam eis.</b>
<br><b>In hoc cognóvi quóniam voluísti me, *</b>
<br><b>&nbsp;&nbsp;&nbsp; quia non gaudébit inimícus meus super me;</b>
<br><b>me autem propter innocéntiam suscepísti *</b>
<br><b>&nbsp;&nbsp;&nbsp; et statuísti me in conspéctu tuo in aetérnum.</b>
<font color="#FF0000">—</font>
<p><b>Benedíctus Dóminus Deus Israel *</b>
<br><b>&nbsp;&nbsp;&nbsp; a saeculo et usque in saeculum. Fiat, fiat.</b>
<!--{END:ZALM41}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
