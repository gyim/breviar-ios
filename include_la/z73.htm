<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 72 (73)</title>
</head>
<body>
<!--{BEGIN:ZALM73_I}-->
<center><b><font color="#FF0000">Psalmus 72 (73)</font></b>
<br><font color="#FF0000">Cur iustus vexetur</font></center>
<!--{BEGIN:MYSLIENKA_K_ZALMU}--><p><i>Beatus est qui non fuerit scandalizatus in me</i> (Mt 11, 6).<!--{END:MYSLIENKA_K_ZALMU}-->
<center><p><b><font color="#FF0000">I</font></b></center>
<p><b>Quam bonus rectis est Deus, *<br>
&nbsp;&nbsp;&nbsp; Deus his, qui mundo sunt corde!<br>
Mei autem paene moti sunt pedes, *<br>
&nbsp;&nbsp;&nbsp; paene effúsi sunt gressus mei,<br>
quia zelávi super gloriántes, *<br>
&nbsp;&nbsp;&nbsp; pacem peccatórum videns.</b>
<font color="#FF0000">—</font>
<p><b>Quia non sunt eis impediménta, *<br>
&nbsp;&nbsp;&nbsp; sanus et pinguis est venter eórum.<br>
In labóre mortálium non sunt *<br>
&nbsp;&nbsp;&nbsp; et cum homínibus non flagellántur.</b>
<font color="#FF0000">—</font>
<p><b>Ideo quasi torques est eis supérbia, *<br>
&nbsp;&nbsp;&nbsp; et tamquam induméntum opéruit eos violéntia.<br>
Prodit quasi ex ádipe iníquitas eórum, *<br>
&nbsp;&nbsp;&nbsp; erúmpunt cogitatiónes cordis.<br>
Subsannavérunt et locúti sunt nequítiam, *<br>
&nbsp;&nbsp;&nbsp; iniquitátem ab excélso locúti sunt.</b>
<font color="#FF0000">—</font>
<p><b>Posuérunt in caelo os suum, *<br>
&nbsp;&nbsp;&nbsp; et lingua eórum transívit in terra.<br>
Ideo in alto sedent, *<br>
&nbsp;&nbsp;&nbsp; et aquae plenae non pervénient ad eos.<br>
Et dixérunt: «Quómodo scit Deus, *<br>
&nbsp;&nbsp;&nbsp; et si est sciéntia in Excélso?».<br>
Ecce ipsi peccatóres et abundántes in saeculo *<br>
&nbsp;&nbsp;&nbsp; multiplicavérunt divítias.</b>
<!--{END:ZALM73_I}-->
<br><!--{BEGIN:ZALM73_II}-->
<center><b><font color="#FF0000">II</font></b></center>
<p><b>Et dixi: «Ergo sine causa mundávi cor meum *<br>
&nbsp;&nbsp;&nbsp; et lavi in innocéntia manus meas;<br>
et fui flagellátus tota die, *<br>
&nbsp;&nbsp;&nbsp; et castigátio mea in matutínis».</b>
<font color="#FF0000">—</font>
<p><b>Si dixíssem: «Loquar ut illi», *<br>
&nbsp;&nbsp;&nbsp; ecce generatiónem filiórum tuórum prodidíssem.<br>
Et cogitábam, ut cognóscerem hoc; *<br>
&nbsp;&nbsp;&nbsp; labor erat in óculis meis,<br>
donec intrávi in sanctuárium Dei *<br>
&nbsp;&nbsp;&nbsp; et intelléxi novíssima eórum.<br>
Verúmtamen in lúbrico posuísti eos, *<br>
&nbsp;&nbsp;&nbsp; deiecísti eos in ruínas.</b>
<font color="#FF0000">—</font>
<p><b>Quómodo facti sunt in desolatiónem! *<br>
&nbsp;&nbsp;&nbsp; Súbito defecérunt, periérunt pra horróre.<br>
Velut sómnium evigilántis, Dómine, *<br>
&nbsp;&nbsp;&nbsp; surgens imáginem ipsórum contémnes.</b>
<!--{END:ZALM73_II}-->
<br><!--{BEGIN:ZALM73_III}-->
<center><b><font color="#FF0000">III</font></b></center>
<p><b>Quia exacerbátum est cor meum, *<br>
&nbsp;&nbsp;&nbsp; et renes mei compúncti sunt;<br>
et ego insípiens factus sum et nescívi: *<br>
&nbsp;&nbsp;&nbsp; ut iuméntum factus sum apud te.<br>
Ego autem semper tecum; *<br>
&nbsp;&nbsp;&nbsp; tenuísti manum déxteram meam.<br>
In consílio tuo dedúces me *<br>
&nbsp;&nbsp;&nbsp; et póstea cum glória suscípies me.</b>
<font color="#FF0000">—</font>
<p><b>Quis enim mihi est in caelo? *<br>
&nbsp;&nbsp;&nbsp; Et tecum nihil vólui super terram.<br>
Defécit caro mea et cor meum; *<br>
&nbsp;&nbsp;&nbsp; Deus cordis mei, et pars mea Deus in aetérnum.<br>
Quia ecce, qui elóngant se a te, períbunt, *<br>
&nbsp;&nbsp;&nbsp; perdidísti omnes, qui fornicántur abs te.<br>
Mihi autem adhaerére Deo bonum est, *<br>
&nbsp;&nbsp;&nbsp; pónere in Dómino Deo spem meam,<br>
ut annúntiem omnes operatiónes tuas *<br>
&nbsp;&nbsp;&nbsp; in portis fíliae Sion.</b>
<!--{END:ZALM73_III}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
