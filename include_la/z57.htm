<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 56 (57)</title>
</head>
<body>
<!--{BEGIN:ZALM57}-->
<center><b><span class="red">Psalmus 56 (57)</span></b>
<br><span class="red">In afflictione oratio matutina</span></center>
<!--{BEGIN:PSALMODIA_MYSLIENKA}--><p><i>Passionem Domini cantat iste psalmus</i> (S. Augustinus).<!--{END:PSALMODIA_MYSLIENKA}-->
<p><b>Miserére mei, Deus, miserére mei, *</b>
<br><b>&nbsp;&nbsp;&nbsp; quóniam in te cónfugit ánima mea;</b>
<br><b>et in umbra alárum tuárum confúgiam, *</b>
<br><b>&nbsp;&nbsp;&nbsp; donec tránseant insídiae.</b>
<br><b>Clamábo ad Deum Altíssimum, *</b>
<br><b>&nbsp;&nbsp;&nbsp; Deum, qui benefécit mihi.</b>
<span class="red">—</span>
<p><b>Mittet de caelo et liberábit me; †</b>
<br><b>&nbsp;&nbsp;&nbsp; dabit in oppróbrium conculcántes me. *</b>
<br><b>&nbsp;&nbsp;&nbsp; Mittet Deus misericórdiam suam et veritátem suam.</b>
<br><b>Anima mea recúmbit in médio catulórum leónum *</b>
<br><b>&nbsp;&nbsp;&nbsp; devorántium fílios hóminum.</b>
<br><b>Dentes eórum arma et sagíttae *</b>
<br><b>&nbsp;&nbsp;&nbsp; et lingua eórum gládius acútus.</b>
<span class="red">—</span>
<p><b>Exaltáre super caelos, Deus, *</b>
<br><b>&nbsp;&nbsp;&nbsp; super omnem terram glória tua.</b>
<span class="red">—</span>
<p><b>Láqueum paravérunt pédibus meis, *</b>
<br><b>&nbsp;&nbsp;&nbsp; et incurvávit se ánima mea;</b>
<br><b>fodérunt ante fáciem meam fóveam, *</b>
<br><b>&nbsp;&nbsp;&nbsp; et ipsi incidérunt in eam.</b>
<span class="red">—</span>
<p><b>Parátum cor meum, Deus, †</b>
<br><b>&nbsp;&nbsp;&nbsp; parátum cor meum; *</b>
<br><b>&nbsp;&nbsp;&nbsp; cantábo et psalmum dicam.</b>
<br><b>Exsúrge, glória mea, †</b>
<br><b>&nbsp;&nbsp;&nbsp; exsúrge, psaltérium et cíthara, *</b>
<br><b>&nbsp;&nbsp;&nbsp; excitábo auróram.</b>
<br><b>Confitébor tibi in pópulis, Dómine, *</b>
<br><b>&nbsp;&nbsp;&nbsp; et psalmum dicam tibi in natiónibus,</b>
<br><b>quóniam magnificáta est usque ad caelos misericórdia tua *</b>
<br><b>&nbsp;&nbsp;&nbsp; et usque ad nubes véritas tua.</b>
<span class="red">—</span>
<p><b>Exaltáre super caelos, Deus, *</b>
<br><b>&nbsp;&nbsp;&nbsp; super omnem terram glória tua.</b>
<!--{END:ZALM57}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
