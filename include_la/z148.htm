<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 148</title>
</head>
<body>
<!--{BEGIN:ZALM148}-->
<center><b><font color="#FF0000">Psalmus 148</font></b>
<br><font color="#FF0000">Praeconium Domini creatoris
<sup><a href="/include/kat_z148.htm" class="red">*</a></sup>
</font></center>
<!--{BEGIN:MYSLIENKA_K_ZALMU}--><p><i>Sedenti super thronum et Agno benedictio et honor et gloria et potestas in saecula saeculorum</i> (Zjv 5, 13)<!--{END:MYSLIENKA_K_ZALMU}-->
<p><b>Laudáte Dóminum de caelis, *</b>
<br><b>&nbsp;&nbsp;&nbsp; <font color="#FF0000">†</font> laudáte eum in excélsis.</b>
<br><b>Laudáte eum, omnes ángeli eius, *</b>
<br><b>&nbsp;&nbsp;&nbsp; laudáte eum, omnes virtútes eius.</b>
<font color="#FF0000">—</font>
<p><b>Laudáte eum, sol et luna, *</b>
<br><b>&nbsp;&nbsp;&nbsp; laudáte eum, omnes stellae lucéntes.</b>
<br><b>Laudáte eum, caeli caelórum, *</b>
<br><b>&nbsp;&nbsp;&nbsp; et aquae omnes, quae super caelos sunt.</b>
<font color="#FF0000">—</font>
<p><b>Laudent nomen Dómini, *</b>
<br><b>&nbsp;&nbsp;&nbsp; quia ipse mandávit, et creáta sunt;</b>
<br><b>státuit ea in aetérnum et in saeculum saeculi *</b>
<br><b>&nbsp;&nbsp;&nbsp; praecéptum pósuit, et non praeteríbit</b>
<font color="#FF0000">—</font>
<p><b>Laudáte Dóminum de terra, *</b>
<br><b>&nbsp;&nbsp;&nbsp; dracónes et omnes abýssi,</b>
<br><b>ignis, grando, nix, fumus, *</b>
<br><b>&nbsp;&nbsp;&nbsp; spíritus procellárum, qui facit verbum eius,</b>
<br><b>montes et omnes colles, *</b>
<br><b>&nbsp;&nbsp;&nbsp; ligna fructífera et omnes cedri,</b>
<br><b>béstiae et univérsa pécora, *</b>
<br><b>&nbsp;&nbsp;&nbsp; serpéntes et vólucres pennátae.</b>
<font color="#FF0000">—</font>
<p><b>Reges terrae et omnes pópuli, *</b>
<br><b>&nbsp;&nbsp;&nbsp; príncipes et omnes iúdices terrae,</b>
<br><b>iúvenes et vírgines, *</b>
<br><b>&nbsp;&nbsp;&nbsp; senes cum iunióribus,</b>
<br><b>laudent nomen Dómini, *</b>
<br><b>&nbsp;&nbsp;&nbsp; quia exaltátum est nomen eius solíus.</b>
<font color="#FF0000">—</font>
<p><b>Magnificéntia eius super caelum et terram, *</b>
<br><b>&nbsp;&nbsp;&nbsp; et exaltávit cornu pópuli sui.</b>
<br><b>Hymnus ómnibus sanctis eius, *</b>
<br><b>&nbsp;&nbsp;&nbsp; fíliis Israel, pópulo, qui propínquus est ei.</b>
<!--{END:ZALM148}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
