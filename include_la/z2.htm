<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 2</title>
</head>
<body>
<!--{BEGIN:ZALM2}-->
<center><b><font color="#FF0000">Psalmus 2</font></b>
<br><font color="#FF0000">Messias rex et victor</font></center>
<!--{BEGIN:MYSLIENKA_K_ZALMU}--><p><i>Convenerunt vere adversus puerum tuum Iesum, quem unxisti.</i> (Act 4, 27)<!--{END:MYSLIENKA_K_ZALMU}-->
<p><b>Quare fremuerunt gentes, *<br>
&nbsp;&nbsp;&nbsp; et populi meditati sunt inania?<br>
Astiterunt reges terrae, †<br>
&nbsp;&nbsp;&nbsp; et principes convenerunt in unum *<br>
&nbsp;&nbsp;&nbsp; adversus Dominum et adversus christum eius:<br>
«Dirumpamus vincula eorum *<br>
&nbsp;&nbsp;&nbsp; et proiciamus a nobis iugum ipsorum!»</b>
<font color="#FF0000">—</font>
<p><b>Qui habitat in caelis, irridebit eos, *<br>
&nbsp;&nbsp;&nbsp; Dominus subsannabit eos.<br>
Tunc loquetur ad eos in ira sua *<br>
&nbsp;&nbsp;&nbsp; et in furore suo conturbabit eos: <br>
«Ego autem constitui regem meum *<br>
&nbsp;&nbsp;&nbsp; super Sion, montem sanctum meum!»</b>
<font color="#FF0000">—</font>
<p><b>Praedicabo decretum eius. †<br>
&nbsp;&nbsp;&nbsp; Dominus dixit ad me: «Filius meus es tu; *<br>
&nbsp;&nbsp;&nbsp; ego hodie genui te. <br>
Postula a me, et dabo tibi gentes hereditatem tuam *<br>
&nbsp;&nbsp;&nbsp; et possessionem tuam terminos terrae.<br>
Reges eos in virga ferrea *<br>
&nbsp;&nbsp;&nbsp; et tamquam vas figuli confringes eos.»</b>
<font color="#FF0000">—</font>
<p><b>Et nunc, reges, intellegite, *<br>
&nbsp;&nbsp;&nbsp; erudimini, qui iudicatis terram.<br>
Servite Domino in timore *<br>
&nbsp;&nbsp;&nbsp; et exsultate ei cum tremore.<br>
Apprehendite disciplinam, †<br>
&nbsp;&nbsp;&nbsp; ne quando irascatur, et pereatis de via, *<br>
&nbsp;&nbsp;&nbsp; cum exarserit in brevi ira eius. <br>
Beati omnes, * <br>
&nbsp;&nbsp;&nbsp; qui confidunt in eo.</b>
<!--{END:ZALM2}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
