<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Canticum – Is 61, 10 – 62, 5</title>
</head>
<body>
<!--{BEGIN:CHVAL_IZ61}-->
<center><b><span class="red">Canticum</span></b></center>
<center><span class="red">Iubilatio prophetae de nova Ierusalem</span></center>
<div align="right" class="red">Is 61, 10 – 62, 5</div>
<!--{BEGIN:PSALMODIA_MYSLIENKA}--><i>Civitatem sanctam Ierusalem novam vidi ... paratam sicut sponsam ornatam viro suo</i> (Cf. Ap 21, 2).<!--{END:PSALMODIA_MYSLIENKA}-->
<p><b>{v}61,10{/v}Gaudens gaudébo in Dómino, *</b>
<br/><b>&nbsp;&nbsp;&nbsp; et exsultábit ánima mea in Deo meo,</b>
<br/><b>quia índuit me vestiméntis salútis *</b>
<br/><b>&nbsp;&nbsp;&nbsp; et induménto iustítiae circúmdedit me,</b>
<br/><b>quasi sponsum decorátum coróna *</b>
<br/><b>&nbsp;&nbsp;&nbsp; et quasi sponsam ornátam monílibus suis.</b>
<span class="red">—</span>
<p><b>{v}11{/v}Sicut enim terra profert germen suum †</b>
<br/><b>&nbsp;&nbsp;&nbsp; et sicut hortus semen suum gérminat, *</b>
<br/><b>&nbsp;&nbsp;&nbsp; sic Dóminus Deus germinábit iustítiam et laudem coram univérsis géntibus.</b>
<span class="red">—</span>
<p><b>{v}62,1{/v}Propter Sion non tacébo *</b>
<br/><b>&nbsp;&nbsp;&nbsp; et propter Ierúsalem non quiéscam,</b>
<br/><b>donec egrediátur ut splendor iustítia eius, *</b>
<br/><b>&nbsp;&nbsp;&nbsp; et salus eius ut lampas accendátur.</b>
<span class="red">—</span>
<p><b>{v}2{/v}Et vidébunt gentes iustítiam tuam *</b>
<br/><b>&nbsp;&nbsp;&nbsp; et cuncti reges glóriam tuam;</b>
<br/><b>et vocáberis nómine novo, *</b>
<br/><b>&nbsp;&nbsp;&nbsp; quod os Dómini nominábit.</b>
<br/><b>{v}3{/v}Et eris coróna glóriae in manu Dómini *</b>
<br/><b>&nbsp;&nbsp;&nbsp; et diadéma regni in manu Dei tui.</b>
<span class="red">—</span>
<p><b>{v}4{/v}Non vocáberis ultra Derelícta, *</b>
<br/><b>&nbsp;&nbsp;&nbsp; et terra tua non vocábitur ámplius Desoláta;</b>
<br/><b>sed vocáberis Beneplácitum meum in ea, *</b>
<br/><b>&nbsp;&nbsp;&nbsp; et terra tua Nupta,</b>
<br/><b>quia complácuit Dómino in te, *</b>
<br/><b>&nbsp;&nbsp;&nbsp; et terra tua erit nupta.</b>
<span class="red">—</span>
<p><b>{v}5{/v}Nam ut iúvenis uxórem ducit vírginem, *</b>
<br/><b>&nbsp;&nbsp;&nbsp; ita ducent te fílii tui;</b>
<br/><b>ut gaudet sponsus super sponsam, *</b>
<br/><b>&nbsp;&nbsp;&nbsp; ita gaudébit super te Deus tuus.</b>
<!--{END:CHVAL_IZ61}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
