<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 80 (81)</title>
</head>
<body>
<!--{BEGIN:ZALM81}-->
<center><b><font color="#FF0000">Psalmus 80 (81)</font></b>
<br><font color="#FF0000">Sollemnis renovatio foederis
<sup><a href="/include/kat-z81.htm" class="red">*</a></sup>
</font></center>
<!--{BEGIN:PSALMODIA_MYSLIENKA}--><p><i>Videte, ne forte sit in aliquo vestrum cor malum incredulitatis</i> (Hebr 3, 12).<!--{END:PSALMODIA_MYSLIENKA}-->
<p><b>Exsultáte Deo adiutóri nostro, *</b>
<br><b>&nbsp;&nbsp;&nbsp; <font color="#FF0000">†</font> iubiláte Deo Iacob.</b>
<br><b>Súmite psalmum et date týmpanum, *</b>
<br><b>&nbsp;&nbsp;&nbsp; psaltérium iucúndum cum cíthara.</b>
<br><b>Bucináte in neoménia tuba, *</b>
<br><b>&nbsp;&nbsp;&nbsp; in die plenae lunae, in sollemnitáte nostra.</b>
<font color="#FF0000">—</font>
<p><b>Quia praecéptum in Israel est, *</b>
<br><b>&nbsp;&nbsp;&nbsp; et iudícium Deo Iacob.</b>
<br><b>Testimónium in Ioseph pósuit illud, †</b>
<br><b>&nbsp;&nbsp;&nbsp; cum exíret de terra AEgýpti; *</b>
<br><b>&nbsp;&nbsp;&nbsp; sermónem, quem non nóveram, audívi:</b>
<font color="#FF0000">—</font>
<p><b>«Divérti ab onéribus dorsum eius; *</b>
<br><b>&nbsp;&nbsp;&nbsp; manus eius a cóphino recessérunt.</b>
<br><b>In tribulatióne invocásti me et liberávi te, †</b>
<br><b>&nbsp;&nbsp;&nbsp; exaudívi te in abscóndito tempestátis, *</b>
<br><b>&nbsp;&nbsp;&nbsp; probávi te apud aquam Meríba.</b>
<font color="#FF0000">—</font>
<p><b>Audi, pópulus meus, et contestábor te; *</b>
<br><b>&nbsp;&nbsp;&nbsp; Israel, útinam áudias me!</b>
<br><b>Non erit in te deus aliénus, *</b>
<br><b>&nbsp;&nbsp;&nbsp; neque adorábis deum extráneum.</b>
<br><b>Ego enim sum Dóminus Deus tuus, †</b>
<br><b>&nbsp;&nbsp;&nbsp; qui edúxi te de terra AEgýpti; *</b>
<br><b>&nbsp;&nbsp;&nbsp; diláta os tuum, et implébo illud.</b>
<font color="#FF0000">—</font>
<p><b>Et non audívit pópulus meus vocem meam, *</b>
<br><b>&nbsp;&nbsp;&nbsp; et Israel non inténdit mihi.</b>
<br><b>Et dimísi eos secúndum durítiam cordis eórum, *</b>
<br><b>&nbsp;&nbsp;&nbsp; ibunt in adinventiónibus suis.</b>
<font color="#FF0000">—</font>
<p><b>Si pópulus meus audísset me, *</b>
<br><b>&nbsp;&nbsp;&nbsp; Israel si in viis meis ambulásset!</b>
<br><b>In brevi inimícos eórum humiliássem *</b>
<br><b>&nbsp;&nbsp;&nbsp; et super tribulántes eos misíssem manum meam.</b>
<font color="#FF0000">—</font>
<p><b>Inimíci Dómini blandiréntur ei, *</b>
<br><b>&nbsp;&nbsp;&nbsp; et esset sors eórum in saecula;</b>
<br><b>et cibárem eos ex ádipe fruménti *</b>
<br><b>&nbsp;&nbsp;&nbsp; et de petra melle saturárem eos».</b>
<!--{END:ZALM81}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
