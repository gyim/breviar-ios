<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 75 (76)</title>
</head>
<body>
<!--{BEGIN:ZALM76_I}--><!--{BEGIN:ZALM76}-->
<center><b><font color="#FF0000">Psalmus 75 (76)</font></b>
<br><font color="#FF0000">Gratiarum actio pro victoria</font></center>
<!--{END:ZALM76}-->
<!--{BEGIN:MYSLIENKA_K_ZALMU}--><p><i>Videbunt Filium hominis venientem in nubibus coeli</i> (Mt 24, 30).<!--{END:MYSLIENKA_K_ZALMU}-->
<center><p><b><font color="#FF0000">I</font></b></center>
<!--{BEGIN:ZALM76}-->
<p><b>Notus in Iudaea Deus, *<br>
&nbsp;&nbsp;&nbsp; in Israel magnum nomen eius.<br>
Et est in Salem tabernáculum eius, *<br>
&nbsp;&nbsp;&nbsp; et habitátio eius in Sion.<br>
Ibi confrégit coruscatiónes arcus, *<br>
&nbsp;&nbsp;&nbsp; scutum, gládium et bellum.</b>
<font color="#FF0000">—</font>
<p><b>Illúminans tu, Mirábilis, *<br>
&nbsp;&nbsp;&nbsp; a móntibus direptiónis.<br>
Spoliáti sunt poténtes corde, †<br>
&nbsp;&nbsp;&nbsp; dormiérunt somnum suum, *<br>
&nbsp;&nbsp;&nbsp; et non invenérunt omnes viri fortes manus suas.<br>
Ab increpatióne tua, Deus Iacob, *<br>
&nbsp;&nbsp;&nbsp; dormitavérunt auríga et equus.</b>
<!--{END:ZALM76}--><!--{END:ZALM76_I}-->
<br><!--{BEGIN:ZALM76_II}-->
<center><b><font color="#FF0000">II</font></b></center>
<!--{BEGIN:ZALM76}-->
<p><b>Tu terríbilis es, et quis resístet tibi? *<br>
&nbsp;&nbsp;&nbsp; Ex tunc ira tua.<br>
De caelo audítum fecísti iudícium; *<br>
&nbsp;&nbsp;&nbsp; terra trémuit et quiévit,<br>
cum exsúrgeret in iudícium Deus, *<br>
&nbsp;&nbsp;&nbsp; ut salvos fáceret omnes mansuétos terrae.</b>
<font color="#FF0000">—</font>
<p><b>Quóniam furor hóminis confitébitur tibi, *<br>
&nbsp;&nbsp;&nbsp; et relíquia furóris diem festum agent tibi.<br>
Vovéte et réddite Dómino Deo vestro; *<br>
&nbsp;&nbsp;&nbsp; omnes in circúitu eius áfferant múnera Terríbili,<br>
ei, qui aufert spíritum príncipum, *<br>
&nbsp;&nbsp;&nbsp; terríbili apud reges terrae.</b>
<!--{END:ZALM76}--><!--{END:ZALM76_II}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
