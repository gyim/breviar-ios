<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 23 (24)</title>
</head>
<body>
<!--{BEGIN:ZALM24}-->
<br><font color="#FF0000"><font size=-1>Quando sequens psalmus adhibitus est ad Invitatorium, loco eius dicitur <a href="/include_la/z95.htm" class="red">psalmus 94 (95)</a>.</font></font>
<center><p><b><font color="#FF0000">Psalmus 23 (24)</font></b>
<br><font color="#FF0000">Domini in templum adventus
<sup><a href="/include/kat_z24.htm" class="red">*</a></sup>
</font></center>
<!--{BEGIN:MYSLIENKA_K_ZALMU}--><p><i>Christo apertae sunt portce caeli propter carnalem eius assumptionem </i> (S. Irenaeus)<!--{END:MYSLIENKA_K_ZALMU}-->
<p><b>Dómini est terra et plenitúdo eius, *
<br>&nbsp;&nbsp;&nbsp; orbis terrárum et qui hábitant in eo.
<br>Quia ipse super mária fundávit eum *
<br>&nbsp;&nbsp;&nbsp; et super flúmina firmávit eum.</b>
<font color="#FF0000">—</font>
<p><b>Quis ascendet in montem Dómini, *
<br>&nbsp;&nbsp;&nbsp; aut quis stabit in loco sancto eius?
<br>Innocens mánibus et mundo corde, †
<br>&nbsp;&nbsp;&nbsp; qui non levávit ad vana ánimam suam, *
<br>&nbsp;&nbsp;&nbsp; nec iurávit in dolum.
<br>Hic accípiet benedictiónem a Dómino *
<br>&nbsp;&nbsp;&nbsp; et iustificatiónem a Deo salutári suo.
<br>Haec est generátio quaeréntium eum, *
<br>&nbsp;&nbsp;&nbsp; quaeréntium fáciem Dei Iacob.</b>
<font color="#FF0000">—</font>
<p><b>Attóllite, portae, cápita vestra, †
<br>&nbsp;&nbsp;&nbsp; et elevámini, portae aeternáles, *
<br>&nbsp;&nbsp;&nbsp; et introíbit rex glóriae.
<br>Quis est iste rex glóriae? *
<br>&nbsp;&nbsp;&nbsp; Dóminus fortis et potens, Dóminus potens in proelio.</b>
<font color="#FF0000">—</font>
<p><b>Attóllite, portae, cápita vestra, †
<br>&nbsp;&nbsp;&nbsp; et elevámini, portae aeternáles, *
<br>&nbsp;&nbsp;&nbsp; et introíbit rex glóriae.
<br>Quis est iste rex glóriae? *
<br>&nbsp;&nbsp;&nbsp; Dominus virtútum ipse est rex glóriae.</b>
<!--{END:ZALM24}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
