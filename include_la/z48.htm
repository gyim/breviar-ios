<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 47 (48)</title>
</head>
<body>
<!--{BEGIN:ZALM48}-->
<center><b><font color="#FF0000">Psalmus 47 (48)</font></b>
<br><font color="#FF0000">Gratiarum actio pro populi salute
<sup><a href="/include/kat_z48.htm" class="red">*</a></sup>
</font></center>
<!--{BEGIN:MYSLIENKA_K_ZALMU}--><p><i>Sustulit me in spiritu super montem magnum ... et ostendit mihi civitatem sanctam Ierusalem</i> (Ap 21, 10).<!--{END:MYSLIENKA_K_ZALMU}-->
<p><b>Magnus Dóminus et laudábilis nimis *</b>
<br><b>&nbsp;&nbsp;&nbsp; in civitáte Dei nostri.</b>
<br><b><font color="#FF0000">†</font> Mons sanctus eius collis speciósus, *</b>
<br><b>&nbsp;&nbsp;&nbsp; exsultátio univérsae terrae.</b>
<br><b>Mons Sion, extréma aquilónis, *</b>
<br><b>&nbsp;&nbsp;&nbsp; cívitas regis magni.</b>
<br><b>Deus in dómibus eius notus *</b>
<br><b>&nbsp;&nbsp;&nbsp; factus est ut refúgium.</b>
<font color="#FF0000">—</font>
<p><b>Quóniam ecce reges congregáti sunt, *</b>
<br><b>&nbsp;&nbsp;&nbsp; convenérunt in unum.</b>
<br><b>Ipsi cum vidérunt, sic admiráti sunt, *</b>
<br><b>&nbsp;&nbsp;&nbsp; conturbáti sunt, diffugérunt;</b>
<br><b>illic tremor apprehéndit eos, *</b>
<br><b>&nbsp;&nbsp;&nbsp; dolóres ut parturiéntis.</b>
<br><b>In spíritu oriéntis *</b>
<br><b>&nbsp;&nbsp;&nbsp; cónteres naves Tharsis.</b>
<font color="#FF0000">—</font>
<p><b>Sicut audívimus, sic vídimus in civitáte Dómini virtútum, †</b>
<br><b>&nbsp;&nbsp;&nbsp; in civitáte Dei nostri; *</b>
<br><b>&nbsp;&nbsp;&nbsp; Deus fundávit eam in aetérnum.</b>
<br><b>Recogitámus, Deus, misericórdiam tuam *</b>
<br><b>&nbsp;&nbsp;&nbsp; in médio templi tui.</b>
<br><b>Secúndum nomen tuum, Deus, †</b>
<br><b>&nbsp;&nbsp;&nbsp; sic et laus tua in fines terrae; *</b>
<br><b>&nbsp;&nbsp;&nbsp; iustítia plena est déxtera tua.</b>
<br><b>Laetétur mons Sion, †</b>
<br><b>&nbsp;&nbsp;&nbsp; et exsúltent fíliae Iudae *</b>
<br><b>&nbsp;&nbsp;&nbsp; propter iudícia tua.</b>
<font color="#FF0000">—</font>
<p><b>Circúmdate Sion et complectímini eam, *</b>
<br><b>&nbsp;&nbsp;&nbsp; numeráte turres eius.</b>
<br><b>Pónite corda vestra in virtúte eius †</b>
<br><b>&nbsp;&nbsp;&nbsp; et percúrrite domos eius, *</b>
<br><b>&nbsp;&nbsp;&nbsp; ut enarrétis in progénie áltera.</b>
<br><b>Quóniam hic est Deus, Deus noster †</b>
<br><b>&nbsp;&nbsp;&nbsp; in aetérnum et in saeculum saeculi; *</b>
<br><b>&nbsp;&nbsp;&nbsp; ipse ducet nos in saecula.</b>
<!--{END:ZALM48}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
