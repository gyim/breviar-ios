<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 118 (119)</title>
</head>
<body>
<!--{BEGIN:ZALM119_ALEF}-->
<center><b><span class="red">Psalmus 118 (119), 1-8</span></b>
<br><span class="red">I (Aleph)</span>
<br><span class="red">Meditatio verbi Domini in lege</span></center>
<!--{BEGIN:PSALMODIA_MYSLIENKA}--><p><i>Haec est caritas Dei, ut mandata eius servemus</i> (1 Io 5, 3).<!--{END:PSALMODIA_MYSLIENKA}-->
<p><b>Beáti immaculáti in via, *</b>
<br><b>&nbsp;&nbsp;&nbsp; qui ámbulant in lege Dómini.</b>
<br><b>Beáti, qui servant testimónia eius, *</b>
<br><b>&nbsp;&nbsp;&nbsp; in toto corde exquírunt eum.</b>
<span class="red">—</span>
<p><b>Non enim operáti sunt iniquitátem, *</b>
<br><b>&nbsp;&nbsp;&nbsp; in viis eius ambulavérunt.</b>
<br><b>Tu mandásti *</b>
<br><b>&nbsp;&nbsp;&nbsp; mandáta tua custodíri nimis.</b>
<span class="red">—</span>
<p><b>Utinam dirigántur viae meae *</b>
<br><b>&nbsp;&nbsp;&nbsp; ad custodiéndas iustificatiónes tuas!</b>
<br><b>Tunc non confúndar, *</b>
<br><b>&nbsp;&nbsp;&nbsp; cum perspéxero in ómnibus praecéptis tuis.</b>
<span class="red">—</span>
<p><b>Confitébor tibi in directióne cordis, *</b>
<br><b>&nbsp;&nbsp;&nbsp; in eo quod dídici iudícia iustítiae tuae.</b>
<br><b>Iustificatiónes tuas custódiam, *</b>
<br><b>&nbsp;&nbsp;&nbsp; non me derelínquas usquequáque.</b>
<!--{END:ZALM119_ALEF}-->

<br><!--{BEGIN:ZALM119_BET}-->
<center><b><span class="red">Psalmus 118 (119), 9-16</span></b>
<br><span class="red">II (Beth)</span></center>
<p><b>In quo mundábit adulescéntior viam suam? *</b>
<br><b>&nbsp;&nbsp;&nbsp; In custodiéndo sermónes tuos.</b>
<br><b>In toto corde meo exquisívi te, *</b>
<br><b>&nbsp;&nbsp;&nbsp; ne erráre me fácias a pracéptis tuis.</b>
<span class="red">—</span>
<p><b>In corde meo abscóndi elóquia tua, *</b>
<br><b>&nbsp;&nbsp;&nbsp; ut non peccem tibi.</b>
<br><b>Benedíctus es, Dómine; *</b>
<br><b>&nbsp;&nbsp;&nbsp; doce me iustificatiónes tuas.</b>
<span class="red">—</span>
<p><b>In lábiis meis *</b>
<br><b>&nbsp;&nbsp;&nbsp; numerávi ómnia iudícia oris tui.</b>
<br><b>In via testimoniórum tuórum delectátus sum *</b>
<br><b>&nbsp;&nbsp;&nbsp; sicut in ómnibus divítiis.</b>
<span class="red">—</span>
<p><b>In mandátis tuis exercébor *</b>
<br><b>&nbsp;&nbsp;&nbsp; et considerábo vias tuas.</b>
<br><b>In iustificatiónibus tuis delectábor, *</b>
<br><b>&nbsp;&nbsp;&nbsp; non oblivíscar sermónem tuum.</b>
<!--{END:ZALM119_BET}-->

<br><!--{BEGIN:ZALM119_GIMEL}-->
<p align="center"><span class="red"><b>Psalmus 118 (119), 17-24</b>
<br>III (Ghimel)</span></p>
<p align="left"><b>Bénefac servo tuo, et vivam *<br>
&nbsp;&nbsp;&nbsp; et custódiam sermónem tuum.<br>
Revéla óculos meos, *<br>
&nbsp;&nbsp;&nbsp; et considerábo mirabília de lege tua.</b>
<span class="red">—</span>
<p><b>Incola ego sum in terra, *<br>
&nbsp;&nbsp;&nbsp; non abscóndas a me praecépta tua.<br>
Defécit ánima mea in desiderándo iudícia tua *<br>
&nbsp;&nbsp;&nbsp; in omni témpore.</b>
<span class="red">—</span>
<p><b>Increpásti supérbos; *<br>
&nbsp;&nbsp;&nbsp; maledícti, qui errant a praecéptis tuis.<br>
Aufer a me oppróbrium et contémptum, *<br>
&nbsp;&nbsp;&nbsp; quia testimónia tua servávi.</b>
<span class="red">—</span>
<p><b>Etsi príncipes sedent et advérsum me loquúntur, *<br>
&nbsp;&nbsp;&nbsp; servus tamen tuus exercétur in iustificatiónibus tuis.<br>
Nam et testimónia tua delectátio mea, *<br>
&nbsp;&nbsp;&nbsp; et consílium meum iustificatiónes tuae.</b>
<!--{END:ZALM119_GIMEL}-->

<br><!--{BEGIN:ZALM119_DALET}-->
<center><b><span class="red">Psalmus 118 (119), 25-32</span></b>
<br><span class="red">IV (Daleth)</span></center>
<p><b>Adhaesit púlveri ánima mea; *<br>
&nbsp;&nbsp;&nbsp; vivífica me secúndum verbum tuum.<br>
Vias meas enuntiávi, et exaudísti me; *<br>
&nbsp;&nbsp;&nbsp; doce me iustificatiónes tuas.</b>
<span class="red">—</span>
<p><b>Viam mandatórum tuórum fac me intellégere, *<br>
&nbsp;&nbsp;&nbsp; et exercébor in mirabílibus tuis.<br>
Lacrimáta est ánima mea prae maeróre; *<br>
&nbsp;&nbsp;&nbsp; érige me secúndum verbum tuum.</b>
<span class="red">—</span>
<p><b>Viam mendácii avérte a me *<br>
&nbsp;&nbsp;&nbsp; et legem tuam da mihi benígne.<br>
Viam veritátis elégi, *<br>
&nbsp;&nbsp;&nbsp; iudícia tua propósui mihi.</b>
<span class="red">—</span>
<p><b>Adhaesi testimóniis tuis, Dómine; *<br>
&nbsp;&nbsp;&nbsp; noli me confúndere.<br>
Viam mandatórum tuórum curram, *<br>
&nbsp;&nbsp;&nbsp; quia dilatásti cor meum.</b>
<!--{END:ZALM119_DALET}-->

<br><!--{BEGIN:ZALM119_HE}-->
<center><b><span class="red">Psalmus 118 (119), 33-40</span></b>
<br><span class="red">V (He)</span>
</center>
<p><b>Legem pone mihi, Dómine, viam iustificatiónum tuárum, *<br>
&nbsp;&nbsp;&nbsp; et servábo eam semper.<br>
Da mihi intelléctum, et servábo legem tuam *<br>
&nbsp;&nbsp;&nbsp; et custódiam illam in toto corde meo.</b>
<span class="red">—</span>
<p><b>Deduc me in sémitam praeceptórum tuórum, *<br>
&nbsp;&nbsp;&nbsp; quia ipsam vólui.<br>
Inclína cor meum in testimónia tua *<br>
&nbsp;&nbsp;&nbsp; et non in avarítiam.</b>
<span class="red">—</span>
<p><b>Avérte óculos meos, ne vídeant vanitátem; *<br>
&nbsp;&nbsp;&nbsp; in via tua vivífica me.<br>
Súscita servo tuo elóquium tuum, *<br>
&nbsp;&nbsp;&nbsp; quod est ad timórem tuum.</b>
<span class="red">—</span>
<p><b>Amove oppróbrium meum, quod suspicátus sum, *<br>
&nbsp;&nbsp;&nbsp; quia iudícia tua iucúnda.<br>
Ecce concupívi mandáta tua; *<br>
&nbsp;&nbsp;&nbsp; in iustítia tua vivífica me.</b>
<!--{END:ZALM119_HE}-->

<br><!--{BEGIN:ZALM119_VAU}-->
<center><b><span class="red">Psalmus 118 (119), 41-48</span></b>
<br><span class="red">VI (Vau)</span></center>
<p><b>Et véniat super me misericórdia tua, Dómine, *<br>
&nbsp;&nbsp;&nbsp; salutáre tuum secúndum elóquium tuum.<br>
Et respondébo exprobrántibus mihi verbum, *<br>
&nbsp;&nbsp;&nbsp; quia sperávi in sermónibus tuis.</b>
<span class="red">—</span>
<p><b>Et ne áuferas de ore meo verbum veritátis usquequáque, *<br>
&nbsp;&nbsp;&nbsp; quia in iudíciis tuis supersperávi.<br>
Et custódiam legem tuam semper, *<br>
&nbsp;&nbsp;&nbsp; in saeculum et in saeculum saeculi.</b>
<span class="red">—</span>
<p><b>Et ambulábo in latitúdine, *<br>
&nbsp;&nbsp;&nbsp; quia mandáta tua exquisívi.<br>
Et loquar de testimóniis tuis in conspéctu regum *<br>
&nbsp;&nbsp;&nbsp; et non confúndar.</b>
<span class="red">—</span>
<p><b>Et delectábor in pracéptis tuis, *<br>
&nbsp;&nbsp;&nbsp; quae diléxi.<br>
Et levábo manus meas ad praecépta tua, quae diléxi; *<br>
&nbsp;&nbsp;&nbsp; et exercébor in iustificatiónibus tuis.</b>
<!--{END:ZALM119_VAU}-->

<br><!--{BEGIN:ZALM119_ZAJIN}-->
<center><b><span class="red">Psalmus 118 (119), 49-56</span></b>
<br><span class="red">VII (Zain)</span>
</center>
<p><b>Memor esto verbi tui servo tuo, *<br>
&nbsp;&nbsp;&nbsp; in quo mihi spem dedísti.<br>
Hoc me consolátum est in humiliatióne mea, *<br>
&nbsp;&nbsp;&nbsp; quia elóquium tuum vivificávit me.</b>
<span class="red">—</span>
<p><b>Supérbi derisérunt me veheménter; *<br>
&nbsp;&nbsp;&nbsp; a lege autem tua non declinávi.<br>
Memor fui iudiciórum tuórum a saeculo, Dómine, *<br>
&nbsp;&nbsp;&nbsp; et consolátus sum.</b>
<span class="red">—</span>
<p><b>Indignátio ténuit me *<br>
&nbsp;&nbsp;&nbsp; propter peccatóres derelinquéntes legem tuam.<br>
Cántica factae sunt mihi iustificatiónes tuae *<br>
&nbsp;&nbsp;&nbsp; in loco peregrinatiónis meae.</b>
<span class="red">—</span>
<p><b>Memor fui nocte nóminis tui, Dómine, *<br>
&nbsp;&nbsp;&nbsp; et custódiam legem tuam.<br>
Hoc factum est mihi, *<br>
&nbsp;&nbsp;&nbsp; quia mandáta tua servávi.</b>
<!--{END:ZALM119_ZAJIN}-->

<br><!--{BEGIN:ZALM119_CHET}-->
<center><b><span class="red">Psalmus 118 (119), 57-64</span></b>
<br><span class="red">VIII (Heth)</span>
</center>
<p><b>Pórtio mea Dóminus: *<br>
&nbsp;&nbsp;&nbsp; dixi custodíre verba tua.<br>
Deprecátus sum fáciem tuam in toto corde meo; *<br>
&nbsp;&nbsp;&nbsp; miserére mei secúndum elóquium tuum.</b>
<span class="red">—</span>
<p><b>Cogitávi vias meas *<br>
&nbsp;&nbsp;&nbsp; et convérti pedes meos in testimónia tua.<br>
Festinávi et non sum morátus, *<br>
&nbsp;&nbsp;&nbsp; ut custódiam praecépta tua.</b>
<span class="red">—</span>
<p><b>Funes peccatórum circumpléxi sunt me, *<br>
&nbsp;&nbsp;&nbsp; et legem tuam non sum oblítus.<br>
Média nocte surgébam ad confiténdum tibi *<br>
&nbsp;&nbsp;&nbsp; super iudícia iustítiae tuae.</b>
<span class="red">—</span>
<p><b>Párticeps ego sum ómnium timéntium te *<br>
&nbsp;&nbsp;&nbsp; et custodiéntium mandáta tua.<br>
Misericórdia tua, Dómine, plena est terra; *<br>
&nbsp;&nbsp;&nbsp; iustificatiónes tuas doce me.</b>
<!--{END:ZALM119_CHET}-->

<br><!--{BEGIN:ZALM119_TET}-->
<center><b><span class="red">Psalmus 118 (119), 65-72</span></b>
<br><span class="red">IX (Teth)</span>
</center>
<p><b>Bonitátem fecísti cum servo tuo, Dómine, *<br>
&nbsp;&nbsp;&nbsp; secúndum verbum tuum.<br>
Bonitátem et prudéntiam et sciéntiam doce me, *<br>
&nbsp;&nbsp;&nbsp; quia praecéptis tuis crédidi.</b>
<span class="red">—</span>
<p><b>Priúsquam humiliárer ego errávi; *<br>
&nbsp;&nbsp;&nbsp; nunc autem elóquium tuum custódiam.<br>
Bonus es tu et benefáciens, *<br>
&nbsp;&nbsp;&nbsp; doce me iustificatiónes tuas.</b>
<span class="red">—</span>
<p><b>Excogitavérunt contra me dolósa supérbi, *<br>
&nbsp;&nbsp;&nbsp; ego autem in toto corde meo servábo mandáta tua.<br>
Incrassátum est sicut adeps cor eórum, *<br>
&nbsp;&nbsp;&nbsp; ego vero in lege tua delectátus sum.</b>
<span class="red">—</span>
<p><b>Bonum mihi quia humiliátus sum, *<br>
&nbsp;&nbsp;&nbsp; ut discam iustificatiónes tuas.<br>
Bonum mihi lex oris tui, *<br>
&nbsp;&nbsp;&nbsp; super mília auri et argénti.</b>
<!--{END:ZALM119_TET}-->

<br><!--{BEGIN:ZALM119_JOD}-->
<center><b><span class="red">Psalmus 118 (119), 73-80</span></b>
<br><span class="red">X (Iod)</span>
</center>
<p><b>Manus tuae fecérunt me et plasmavérunt me; *<br>
&nbsp;&nbsp;&nbsp; da mihi intelléctum, et discam praecépta tua.<br>
Qui timent te, vidébunt me et laetabúntur, *<br>
&nbsp;&nbsp;&nbsp; quia in verba tua supersperávi.</b>
<span class="red">—</span>
<p><b>Cognóvi, Dómine, quia aequitas iudícia tua, *<br>
&nbsp;&nbsp;&nbsp; et in veritáte humiliásti me.<br>
Fiat misericórdia tua, ut consolétur me, *<br>
&nbsp;&nbsp;&nbsp; secúndum elóquium tuum servo tuo.</b>
<span class="red">—</span>
<p><b>Véniant mihi miseratiónes tuae, et vivam, *<br>
&nbsp;&nbsp;&nbsp; quia lex tua delectátio mea est.<br>
Confundántur supérbi, quóniam dolóse incurvavérunt me, *<br>
&nbsp;&nbsp;&nbsp; ego autem exercébor in mandátis tuis.</b>
<span class="red">—</span>
<p><b>Convertántur mihi timéntes te *<br>
&nbsp;&nbsp;&nbsp; et qui novérunt testimónia tua.<br>
Fiat cor meum immaculátum in iustificatiónibus tuis, *<br>
&nbsp;&nbsp;&nbsp; ut non confúndar.</b>
<!--{END:ZALM119_JOD}-->

<br><!--{BEGIN:ZALM119_KAF}-->
<center><b><span class="red">Psalmus 118 (119), 81-88</span></b>
<br><span class="red">XI (Caph)</span></center>
<p><b>Defécit in salutáre tuum ánima mea, *</b>
<br><b>&nbsp;&nbsp;&nbsp; et in verbum tuum supersperávi.</b>
<br><b>Defecérunt óculi mei in elóquium tuum, *</b>
<br><b>&nbsp;&nbsp;&nbsp; dicéntes: «Quando consoláberis me?».</b>
<span class="red">—</span>
<p><b>Quia factus sum sicut uter in fumo; *</b>
<br><b>&nbsp;&nbsp;&nbsp; iustificatiónes tuas non sum oblítus.</b>
<br><b>Quot sunt dies servi tui? *</b>
<br><b>&nbsp;&nbsp;&nbsp; Quando fácies de persequéntibus me iudícium?</b>
<span class="red">—</span>
<p><b>Fodérunt mihi fóveas supérbi, *</b>
<br><b>&nbsp;&nbsp;&nbsp; qui non sunt secúndum legem tuam.</b>
<br><b>Omnia praecépta tua véritas; *</b>
<br><b>&nbsp;&nbsp;&nbsp; dolóse persecúti sunt me: ádiuva me.</b>
<span class="red">—</span>
<p><b>Paulo minus consummavérunt me in terra, *</b>
<br><b>&nbsp;&nbsp;&nbsp; ego autem non derelíqui mandáta tua.</b>
<br><b>Secúndum misericórdiam tuam vivífica me, *</b>
<br><b>&nbsp;&nbsp;&nbsp; et custódiam testimónia oris tui.</b>
<!--{END:ZALM119_KAF}-->

<br><!--{BEGIN:ZALM119_LAMED}-->
<center><b><span class="red">Psalmus 118 (119), 89-96</span></b>
<br><span class="red">XII (Lamed)</span>
<br><span class="red">Meditatio verbi Domini in lege</span></center>
<!--{BEGIN:PSALMODIA_MYSLIENKA}--><p><i>Mandatum novum do vobis, ut diligatis invicem sicut dilexi vos</i> (Cf. Io 13, 34).<!--{END:PSALMODIA_MYSLIENKA}-->
<p><b>In aetérnum, Dómine, *<br>
&nbsp;&nbsp;&nbsp; verbum tuum constitútum est in caelo.<br>
In generatiónem et generatiónem véritas tua; *<br>
&nbsp;&nbsp;&nbsp; firmásti terram, et pérmanet.</b>
<span class="red">—</span>
<p><b>Secúndum iudícia tua pérmanent hódie, *<br>
&nbsp;&nbsp;&nbsp; quóniam ómnia sérviunt tibi.<br>
Nisi quod lex tua delectátio mea est, *<br>
&nbsp;&nbsp;&nbsp; tunc forte periíssem in humiliatióne mea.</b>
<span class="red">—</span>
<p><b>In aetérnum non oblivíscar mandáta tua, *<br>
&nbsp;&nbsp;&nbsp; quia in ipsis vivificásti me.<br>
Tuus sum ego: salvum me fac, *<br>
&nbsp;&nbsp;&nbsp; quóniam mandáta tua exquisívi.</b>
<span class="red">—</span>
<p><b>Me exspectavérunt peccatóres, ut pérderent me; *<br>
&nbsp;&nbsp;&nbsp; testimónia tua intelléxi.<br>
Omni consummatióni vidi finem, *<br>
&nbsp;&nbsp;&nbsp; latum praecéptum tuum nimis.</b>
<!--{END:ZALM119_LAMED}-->

<br><!--{BEGIN:ZALM119_MEM}-->
<center><b><span class="red">Psalmus 118 (119), 97-104</span></b>
<br><span class="red">XIII (Mem)</span>
</center>
<p><b>Quómodo diléxi legem tuam, Dómine; *<br>
&nbsp;&nbsp;&nbsp; tota die meditátio mea est.<br>
Super inimícos meos sapiéntem me fecit praecéptum tuum, *<br>
&nbsp;&nbsp;&nbsp; quia in aetérnum mihi est.</b>
<span class="red">—</span>
<p><b>Super omnes docéntes me prudens factus sum, *<br>
&nbsp;&nbsp;&nbsp; quia testimónia tua meditátio mea est.<br>
Super senes intelléxi, *<br>
&nbsp;&nbsp;&nbsp; quia mandáta tua servávi.</b>
<span class="red">—</span>
<p><b>Ab omni via mala prohíbui pedes meos, *<br>
&nbsp;&nbsp;&nbsp; ut custódiam verba tua.<br>
A iudíciis tuis non declinávi, *<br>
&nbsp;&nbsp;&nbsp; quia tu legem posuísti mihi.</b>
<span class="red">—</span>
<p><b>Quam dúlcia fáucibus meis elóquia tua, *<br>
&nbsp;&nbsp;&nbsp; super mel ori meo.<br>
A mandátis tuis intelléxi; *<br>
&nbsp;&nbsp;&nbsp; proptérea odívi omnem viam mendácii.</b>
<!--{END:ZALM119_MEM}-->

<br><!--{BEGIN:ZALM119_NUN}-->
<center><b><span class="red">Psalmus 118 (119), 105-112</span></b>
<br><span class="red">XIV (Nun)</span>
<br><span class="red">Meditatio verbi Domini in lege</span></center>
<!--{BEGIN:PSALMODIA_MYSLIENKA}--><p><i>Hoc est praeceptum meum, ut diligatis invicem</i> (Io 15, 12).<!--{END:PSALMODIA_MYSLIENKA}-->
<p><b>Lucérna pédibus meis verbum tuum *</b>
<br><b>&nbsp;&nbsp;&nbsp; et lumen sémitis meis.</b>
<br><b>Iurávi et státui *</b>
<br><b>&nbsp;&nbsp;&nbsp; custodíre iudícia iustítiae tuae.</b>
<span class="red">—</span>
<p><b>Humiliátus sum usquequáque, Dómine; *</b>
<br><b>&nbsp;&nbsp;&nbsp; vivífica me secúndum verbum tuum.</b>
<br><b>Voluntária oris mei beneplácita sint, Dómine, *</b>
<br><b>&nbsp;&nbsp;&nbsp; et iudícia tua doce me.</b>
<span class="red">—</span>
<p><b>Anima mea in mánibus meis semper, *</b>
<br><b>&nbsp;&nbsp;&nbsp; et legem tuam non sum oblítus.</b>
<br><b>Posuérunt peccatóres láqueum mihi, *</b>
<br><b>&nbsp;&nbsp;&nbsp; et mandátis tuis non errávi.</b>
<span class="red">—</span>
<p><b>Heréditas mea testimónia tua in aetérnum, *</b>
<br><b>&nbsp;&nbsp;&nbsp; quia exsultátio cordis mei sunt.</b>
<br><b>Inclinávi cor meum ad faciéndas iustificatiónes tuas *</b>
<br><b>&nbsp;&nbsp;&nbsp; in aetérnum, in finem.</b>
<!--{END:ZALM119_NUN}-->

<br><!--{BEGIN:ZALM119_SAMECH}-->
<center><b><span class="red">Psalmus 118 (119), 113-120</span></b>
<br><span class="red">XV (Samech)</span>
</center>
<p><b>Dúplices corde ódio hábui *<br>
&nbsp;&nbsp;&nbsp; et legem tuam diléxi.<br>
Tegmen et scutum meum es tu, *<br>
&nbsp;&nbsp;&nbsp; et in verbum tuum supersperávi.</b>
<span class="red">—</span>
<p><b>Declináte a me, malígni, *<br>
&nbsp;&nbsp;&nbsp; et servábo praecépta Dei mei.<br>
Súscipe me secúndum elóquium tuum, et vivam; *<br>
&nbsp;&nbsp;&nbsp; et non confúndas me ab exspectatióne mea.</b>
<span class="red">—</span>
<p><b>Susténta me, et salvus ero *<br>
&nbsp;&nbsp;&nbsp; et delectábor in iustificatiónibus tuis semper.<br>
Sprevísti omnes discedéntes a iustificatiónibus tuis, *<br>
&nbsp;&nbsp;&nbsp; quia mendácium cogitátio eórum.</b>
<span class="red">—</span>
<p><b>Quasi scóriam delésti omnes peccatóres terrae; *<br>
&nbsp;&nbsp;&nbsp; ídeo diléxi testimónia tua.<br>
Hórruit a timóre tuo caro mea; *<br>
&nbsp;&nbsp;&nbsp; a iudíciis enim tuis tímui.</b>
<!--{END:ZALM119_SAMECH}-->

<br><!--{BEGIN:ZALM119_AIN}-->
<center><b><span class="red">Psalmus 118 (119), 121-128</span></b>
<br><span class="red">XVI (Ain)</span>
</center>
<p><b>Feci iudícium et iustítiam; *<br>
&nbsp;&nbsp;&nbsp; non tradas me calumniántibus me.<br>
Sponde pro servo tuo in bonum; *<br>
&nbsp;&nbsp;&nbsp; non calumniéntur me supérbi.</b>
<span class="red">—</span>
<p><b>Oculi mei defecérunt in desidério salutáris tui *<br>
&nbsp;&nbsp;&nbsp; et elóquii iustítiae tuae.<br>
Fac cum servo tuo secúndum misericórdiam tuam *<br>
&nbsp;&nbsp;&nbsp; et iustificatiónes tuas doce me.</b>
<span class="red">—</span>
<p><b>Servus tuus sum ego; *<br>
&nbsp;&nbsp;&nbsp; da mihi intelléctum, ut sciam testimónia tua.<br>
Tempus faciéndi Dómino; *<br>
&nbsp;&nbsp;&nbsp; dissipavérunt legem tuam.</b>
<span class="red">—</span>
<p><b>Ideo diléxi praecépta tua *<br>
&nbsp;&nbsp;&nbsp; super aurum et obrýzum.<br>
Proptérea ad ómnia mandáta tua dirigébar, *<br>
&nbsp;&nbsp;&nbsp; omnem viam mendácii ódio hábui.</b>
<!--{END:ZALM119_AIN}-->

<br><!--{BEGIN:ZALM119_PE}-->
<center><b><span class="red">Psalmus 118 (119), 129-136</span></b>
<br><span class="red">XVII (Phe)</span>
<br><span class="red">Meditatio verbi Domini in lege</span></center>
<!--{BEGIN:PSALMODIA_MYSLIENKA}--><p><i>Plenitudo legis est dilectio</i> (Rom 13, 10).<!--{END:PSALMODIA_MYSLIENKA}-->
<p><b>Mirabília testimónia tua, *<br>
&nbsp;&nbsp;&nbsp; ídeo servávit ea ánima mea.<br>
Declarátio sermónum tuórum illúminat *<br>
&nbsp;&nbsp;&nbsp; et intelléctum dat párvulis.</b>
<span class="red">—</span>
<p><b>Os meum apérui et attráxi spíritum, *<br>
&nbsp;&nbsp;&nbsp; quia praecépta tua desiderábam.<br>
Convértere in me et miserére mei *<br>
&nbsp;&nbsp;&nbsp; secúndum iudícium tuum cum diligéntibus nomen tuum.</b>
<span class="red">—</span>
<p><b>Gressus meos dírige secúndum elóquium tuum, *<br>
&nbsp;&nbsp;&nbsp; et non dominétur mei omnis iníquitas.<br>
Rédime me a calúmniis hóminum, *<br>
&nbsp;&nbsp;&nbsp; ut custódiam mandáta tua.</b>
<span class="red">—</span>
<p><b>Fáciem tuam illúmina super servum tuum *<br>
&nbsp;&nbsp;&nbsp; et doce me iustificatiónes tuas.<br>
Rívulos aquárum deduxérunt óculi mei, *<br>
&nbsp;&nbsp;&nbsp; quia non custodiérunt legem tuam.</b>
<!--{END:ZALM119_PE}-->

<br><!--{BEGIN:ZALM119_SADE}-->
<center><b><span class="red">Psalmus 118 (119), 137-144</span></b>
<br><span class="red">XVIII (Sade)</span>
</center>
<p><b>Iustus es, Dómine, *<br>
&nbsp;&nbsp;&nbsp; et rectum iudícium tuum.<br>
Mandásti in iustítia testimónia tua *<br>
&nbsp;&nbsp;&nbsp; et in veritáte nimis.</b>
<span class="red">—</span>
<p><b>Consúmpsit me zelus meus, *<br>
&nbsp;&nbsp;&nbsp; quia oblíti sunt verba tua inimíci mei.<br>
Ignítum elóquium tuum veheménter, *<br>
&nbsp;&nbsp;&nbsp; et servus tuus diléxit illud.</b>
<span class="red">—</span>
<p><b>Adulescéntulus sum ego et contémptus; *<br>
&nbsp;&nbsp;&nbsp; mandáta tua non sum oblítus.<br>
Iustítia tua iustítia in aetérnum, *<br>
&nbsp;&nbsp;&nbsp; et lex tua véritas.</b>
<span class="red">—</span>
<p><b>Tribulátio et angústia invenérunt me; *<br>
&nbsp;&nbsp;&nbsp; praecépta tua delectátio mea est.<br>
Iustítia testimónia tua in aetérnum; *<br>
&nbsp;&nbsp;&nbsp; intelléctum da mihi, et vivam.</b>
<!--{END:ZALM119_SADE}-->

<a name="kof"></a>
<br><!--{BEGIN:ZALM119_KOF}-->
<center><b><span class="red">Psalmus 118 (119), 145-152</span></b>
<br><span class="red">XIX (Coph)</span></center>
<p><b>Clamávi in toto corde, exáudi me, Dómine; *</b>
<br><b>&nbsp;&nbsp;&nbsp; iustificatiónes tuas servábo.</b>
<br><b>Clamávi ad te, salvum me fac, *</b>
<br><b>&nbsp;&nbsp;&nbsp; ut custódiam testimónia tua.</b>
<span class="red">—</span>
<p><b>Praevéni dilúculo et clamávi, *</b>
<br><b>&nbsp;&nbsp;&nbsp; in verba tua supersperávi.</b>
<br><b>Praevenérunt óculi mei vigílias, *</b>
<br><b>&nbsp;&nbsp;&nbsp; ut meditárer elóquia tua.</b>
<span class="red">—</span>
<p><b>Vocem meam audi secúndum misericórdiam tuam, Dómine, *</b>
<br><b>&nbsp;&nbsp;&nbsp; secúndum iudícium tuum vivífica me.</b>
<br><b>Appropinquavérunt persequéntes me in malítia, *</b>
<br><b>&nbsp;&nbsp;&nbsp; a lege autem tua longe facti sunt.</b>
<span class="red">—</span>
<p><b>Prope es tu, Dómine, *</b>
<br><b>&nbsp;&nbsp;&nbsp; et ómnia praecépta tua véritas.</b>
<br><b>Ab inítio cognóvi de testimóniis tuis, *</b>
<br><b>&nbsp;&nbsp;&nbsp; quia in aetérnum fundásti ea.</b>
<!--{END:ZALM119_KOF}-->

<br><!--{BEGIN:ZALM119_RES}-->
<center><b><span class="red">Psalmus 118 (119), 153-160</span></b>
<br><span class="red">XX (Res)</span>
</center>
<p><b>Vide humiliatiónem meam et éripe me, *<br>
&nbsp;&nbsp;&nbsp; quia legem tuam non sum oblítus.<br>
Iúdica causam meam et rédime me; *<br>
&nbsp;&nbsp;&nbsp; propter elóquium tuum vivífica me.</b>
<span class="red">—</span>
<p><b>Longe a peccatóribus salus, *<br>
&nbsp;&nbsp;&nbsp; quia iustificatiónes tuas non exquisiérunt.<br>
Misericórdiae tuae multae, Dómine; *<br>
&nbsp;&nbsp;&nbsp; secúndum iudícia tua vivífica me.</b>
<span class="red">—</span>
<p><b>Multi, qui persequúntur me et tríbulant me; *<br>
&nbsp;&nbsp;&nbsp; a testimóniis tuis non declinávi.<br>
Vidi praevaricántes, et taeduit me, *<br>
&nbsp;&nbsp;&nbsp; quia elóquia tua non custodiérunt.</b>
<span class="red">—</span>
<p><b>Vide quóniam mandáta tua diléxi, Dómine; *<br>
&nbsp;&nbsp;&nbsp; secúndum misericórdiam tuam vivífica me.<br>
Princípium verbórum tuórum véritas, *<br>
&nbsp;&nbsp;&nbsp; in aetérnum ómnia iudícia iustítiae tuae.</b>
<!--{END:ZALM119_RES}-->

<br><!--{BEGIN:ZALM119_SIN}-->
<center><b><span class="red">Psalmus 118 (119), 161-168</span></b>
<br><span class="red">XXI (Sin)</span>
</center>
<p><b>Príncipes persecúti sunt me gratis, *<br>
&nbsp;&nbsp;&nbsp; et a verbis tuis formidávit cor meum.<br>
Laetábor ego super elóquia tua, *<br>
&nbsp;&nbsp;&nbsp; sicut qui invénit spólia multa.</b>
<span class="red">—</span>
<p><b>Mendácium ódio hábui et abominátus sum; *<br>
&nbsp;&nbsp;&nbsp; legem autem tuam diléxi.<br>
Sépties in die laudem dixi tibi *<br>
&nbsp;&nbsp;&nbsp; super iudícia iustítiae tuae.</b>
<span class="red">—</span>
<p><b>Pax multa diligéntibus legem tuam, *<br>
&nbsp;&nbsp;&nbsp; et non est illis scándalum.<br>
Exspectábam salutáre tuum, Dómine, *<br>
&nbsp;&nbsp;&nbsp; et praecépta tua feci.</b>
<span class="red">—</span>
<p><b>Custodívit ánima mea testimónia tua *<br>
&nbsp;&nbsp;&nbsp; et diléxi ea veheménter.<br>
Servávi mandáta tua et testimónia tua, *<br>
&nbsp;&nbsp;&nbsp; quia omnes viae meae in conspéctu tuo.</b>
<!--{END:ZALM119_SIN}-->

<br><!--{BEGIN:ZALM119_TAU}-->
<center><b><span class="red">Psalmus 118 (119), 169-176</span></b>
<br><span class="red">XXII (Tau)</span>
</center>
<p><b>Appropínquet deprecátio mea in conspéctu tuo, Dómine; *<br>
&nbsp;&nbsp;&nbsp; iuxta verbum tuum da mihi intelléctum.<br>
Intret postulátio mea in conspéctu tuo, *<br>
&nbsp;&nbsp;&nbsp; secúndum elóquium tuum líbera me.</b>
<span class="red">—</span>
<p><b>Eructábunt lábia mea hymnum, *<br>
&nbsp;&nbsp;&nbsp; cum docúeris me iustificatiónes tuas.<br>
Cantet lingua mea elóquium tuum, *<br>
&nbsp;&nbsp;&nbsp; quia ómnia praecépta tua iustítia.</b>
<span class="red">—</span>
<p><b>Fiat manus tua, ut ádiuvet me, *<br>
&nbsp;&nbsp;&nbsp; quóniam mandáta tua elégi.<br>
Concupívi salutáre tuum, Dómine, *<br>
&nbsp;&nbsp;&nbsp; et lex tua delectátio mea est.</b>
<span class="red">—</span>
<p><b>Vivet ánima mea et laudábit te, *<br>
&nbsp;&nbsp;&nbsp; et iudícia tua adiuvábunt me.<br>
Errávi sicut ovis, quae périit; *<br>
&nbsp;&nbsp;&nbsp; quaere servum tuum, quia praecépta tua non sum oblítus.</b>
<!--{END:ZALM119_TAU}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
