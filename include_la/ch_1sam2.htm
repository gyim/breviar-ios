<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Canticum – 1 Sam 2, 1-10</title>
</head>
<body>
<!--{BEGIN:CHVAL_1SAM2}-->
<center><b><font color="#FF0000">Canticum</font></b>
<br><font color="#FF0000">Humilium exsultatio in Deo
<sup><a href="/include/kat_1sam2.htm" class="red">*</a></sup>
</font></center>
<div align=right><font color="#FF0000">1 Sam 2, 1-10</font></div>
<!--{BEGIN:PSALMODIA_MYSLIENKA}--><i>Deposuit potentes de sede et exaltavit humiles; esurientes implevit bonis</i> (Lc 1, 52-53).<!--{END:PSALMODIA_MYSLIENKA}-->
<p><b>Exsultávit cor meum in Dómino, *</b>
<br><b>&nbsp;&nbsp;&nbsp; exaltátum est cornu meum in Deo meo;</b>
<br><b>dilatátum est os meum super inimícos meos, *</b>
<br><b>&nbsp;&nbsp;&nbsp; quóniam laetáta sum in salutári tuo.</b>
<font color="#FF0000">—</font>
<p><b>Non est sanctus ut est Dóminus; †</b>
<br><b>&nbsp;&nbsp;&nbsp; neque enim est álius extra te, *</b>
<br><b>&nbsp;&nbsp;&nbsp; et non est fortis sicut Deus noster.</b>
<br><b>Nolíte multiplicáre loqui sublímia gloriántes. *</b>
<br><b>&nbsp;&nbsp;&nbsp; Recédant supérba de ore vestro,</b>
<br><b>quia Deus scientiárum Dóminus est, *</b>
<br><b>&nbsp;&nbsp;&nbsp; et ab eo ponderántur actiónes.</b>
<font color="#FF0000">—</font>
<p><b>Arcus fórtium confráctus est, *</b>
<br><b>&nbsp;&nbsp;&nbsp; et infírmi accíncti sunt róbore.</b>
<br><b>Saturáti prius pro pane se locavérunt, *</b>
<br><b>&nbsp;&nbsp;&nbsp; et famélici non eguérunt ámplius.</b>
<br><b>Stérilis péperit plúrimos, *</b>
<br><b>&nbsp;&nbsp;&nbsp; et, quae multos habébat fílios, emárcuit.</b>
<font color="#FF0000">—</font>
<p><b>Dóminus mortíficat et vivíficat, *</b>
<br><b>&nbsp;&nbsp;&nbsp; dedúcit ad inférnum et redúcit.</b>
<br><b>Dóminus páuperem facit et ditat, *</b>
<br><b>&nbsp;&nbsp;&nbsp; humíliat et súblevat;</b>
<br><b>súscitat de púlvere egénum *</b>
<br><b>&nbsp;&nbsp;&nbsp; et de stércore élevat páuperem,</b>
<br><b>ut sédeat cum princípibus *</b>
<br><b>&nbsp;&nbsp;&nbsp; et sólium glóriae téneat.</b>
<br><b>Dómini enim sunt cárdines terrae, *</b>
<br><b>&nbsp;&nbsp;&nbsp; et pósuit super eos orbem.</b>
<font color="#FF0000">—</font>
<p><b>Pedes sanctórum suórum servábit, †</b>
<br><b>&nbsp;&nbsp;&nbsp; et ímpii in ténebris conticéscent, *</b>
<br><b>&nbsp;&nbsp;&nbsp; quia non in fortitúdine sua roborábitur vir.</b>
<br><b>Dóminus cónteret adversários suos; *</b>
<br><b>&nbsp;&nbsp;&nbsp; super ipsos in calis tonábit.</b>
<br><b>Dóminus iudicábit fines terrae †</b>
<br><b>&nbsp;&nbsp;&nbsp; et dabit impérium regi suo *</b>
<br><b>&nbsp;&nbsp;&nbsp; et sublimábit cornu christi sui.</b>
<!--{END:CHVAL_1SAM2}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
