<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 11 (12)</title>
</head>
<body>
<!--{BEGIN:ZALM12}-->
<center><b><span class="red">Psalmus 11 (12)</span></b>
<br/><span class="red">Invocatio contra superbos</span></center>
<!--{BEGIN:PSALMODIA_MYSLIENKA}--><p><i>Propter nos pauperes Pater Filium dignatus est mittere</i> (S. Augustinus).<!--{END:PSALMODIA_MYSLIENKA}-->
<p><b>Salvum me fac, Dómine, quóniam defécit sanctus, *<br/>
&nbsp;&nbsp;&nbsp; quóniam deminúti sunt fidéles a fíliis hóminum.<br/>
Vana locúti sunt unusquísque ad próximum suum; *<br/>
&nbsp;&nbsp;&nbsp; in lábiis dolósis, in dúplici corde locúti sunt.</b>
<span class="red">—</span>
<p><b>Dispérdat Dóminus univérsa lábia dolósa *<br/>
&nbsp;&nbsp;&nbsp; et linguam magníloquam.<br/>
Qui dixérunt: «Lingua nostra magnificábimur, †<br/>
&nbsp;&nbsp;&nbsp; lábia nostra a nobis sunt; *<br/>
&nbsp;&nbsp;&nbsp; quis noster dóminus est?».</b>
<span class="red">—</span>
<p><b>«Propter misériam ínopum et gémitum páuperum, †<br/>
&nbsp;&nbsp;&nbsp; nunc exsúrgam, dicit Dóminus; *<br/>
&nbsp;&nbsp;&nbsp; ponam in salutári illum, quem despíciunt».<br/>
Elóquia Dómini elóquia casta, *<br/>
&nbsp;&nbsp;&nbsp; argéntum igne examinátum, separátum a terra, purgátum séptuplum.</b>
<span class="red">—</span>
<p><b>Tu, Dómine, servábis nos et custódies nos *<br/>
&nbsp;&nbsp;&nbsp; a generatióne hac in aetérnum.<br/>
In circúitu ímpii ámbulant, *<br/>
&nbsp;&nbsp;&nbsp; cum exaltántur sordes inter fílios hóminum.</b>
<!--{END:ZALM12}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
