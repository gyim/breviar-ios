<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 9 A (9)</title>
</head>
<body>

<!--{BEGIN:ZALM9_I}-->
<center><b><font color="#FF0000">Psalmus 9 A (9)</font></b>
<br><font color="#FF0000">Gratiarum actio pro victoria</font></center>
<!--{BEGIN:PSALMODIA_MYSLIENKA}--><p><i>Iterum venturus est iudicare vivos et mortuos.</i><!--{END:PSALMODIA_MYSLIENKA}-->
<center><p><b><font color="#FF0000">I</font></b></center>
<p><b>Confitébor tibi, Dómine, in toto corde meo, *<br>
&nbsp;&nbsp;&nbsp; narrábo ómnia mirabília tua.<br>
Laetábor et exsultábo in te, *<br>
&nbsp;&nbsp;&nbsp; psallam nómini tuo, Altíssime.</b>
<font color="#FF0000">—</font>
<p><b>Cum convertúntur inimíci mei retrórsum, *<br>
&nbsp;&nbsp;&nbsp; infirmántur et péreunt a fácie tua.<br>
Quóniam fecísti iudícium meum et causam meam, *<br>
&nbsp;&nbsp;&nbsp; sedísti super thronum, qui iúdicas iustítiam.</b>
<font color="#FF0000">—</font>
<p><b>Increpásti gentes, perdidísti ímpium; *<br>
&nbsp;&nbsp;&nbsp; nomen eórum delésti in aetérnum et in saeculum saeculi.<br>
Inimíci defecérunt, solitúdines sempitérnae factae sunt; *<br>
&nbsp;&nbsp;&nbsp; et civitátes destruxísti: périit memória eórum cum ipsis.</b>
<font color="#FF0000">—</font>
<p><b>Dóminus autem in aetérnum sedébit, *<br>
&nbsp;&nbsp;&nbsp; parávit in iudícium thronum suum<br>
et ipse iudicábit orbem terrae in iustítia, *<br>
&nbsp;&nbsp;&nbsp; iudicábit pópulos in aequitáte.</b>
<font color="#FF0000">—</font>
<p><b>Et erit Dóminus refúgium opprésso, *<br>
&nbsp;&nbsp;&nbsp; refúgium in opportunitátibus, in tribulatióne.<br>
Et sperent in te, qui novérunt nomen tuum, *<br>
&nbsp;&nbsp;&nbsp; quóniam non dereliquísti quaeréntes te, Dómine.</b>
<!--{END:ZALM9_I}-->
<br><!--{BEGIN:ZALM9_II}-->
<center><b><font color="#FF0000">II</font></b></center>
<p><b>Psállite Dómino, qui hábitat in Sion; *<br>
&nbsp;&nbsp;&nbsp; annuntiáte inter gentes stúdia eius.<br>
Quóniam requírens sánguinem recordátus est eórum, *<br>
&nbsp;&nbsp;&nbsp; non est oblítus clamórem páuperum.</b>
<font color="#FF0000">—</font>
<p><b>Miserére mei, Dómine; †<br>
&nbsp;&nbsp;&nbsp; vide afflictiónem meam de inimícis meis, *<br>
&nbsp;&nbsp;&nbsp; qui exáltas me de portis mortis,<br>
ut annúntiem omnes laudatiónes tuas in portis fíliae Sion, *<br>
&nbsp;&nbsp;&nbsp; exsúltem in salutári tuo.</b>
<font color="#FF0000">—</font>
<p><b>Infíxae sunt gentes in fóvea, quam fecérunt; †<br>
&nbsp;&nbsp;&nbsp; in láqueo isto, quem abscondérunt, *<br>
&nbsp;&nbsp;&nbsp; comprehénsus est pes eórum.<br>
Manifestávit se Dóminus iudícium fáciens; *<br>
&nbsp;&nbsp;&nbsp; in opéribus mánuum suárum comprehénsus est peccátor.</b>
<font color="#FF0000">—</font>
<p><b>Converténtur peccatóres in inférnum, *<br>
&nbsp;&nbsp;&nbsp; omnes gentes, quae obliviscúntur Deum.<br>
Quóniam non in finem oblívio erit páuperis; *<br>
&nbsp;&nbsp;&nbsp; exspectátio páuperum non períbit in aetérnum.</b>
<font color="#FF0000">—</font>
<p><b>Exsúrge, Dómine, non confortétur homo; *<br>
&nbsp;&nbsp;&nbsp; iudicéntur gentes in conspéctu tuo.<br>
Constítue, Dómine, terrórem super eos, *<br>
&nbsp;&nbsp;&nbsp; sciant gentes quóniam hómines sunt.</b>
<!--{END:ZALM9_II}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
