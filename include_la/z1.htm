<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 1</title>
</head>
<body>

<!--{BEGIN:ZALM1}-->
<center><b><font color="#FF0000">Psalmus 1</font></b>
<br><font color="#FF0000">De duabus hominum viis</font></center>

<p><i>Beati qui, sperantes in crucem, in aquam deseenderunt.</i> (Ex auctore quodam II saeculi)

<p><b>Beatus vir, qui non abiit in consilio impiorum †<br>
&nbsp;&nbsp;&nbsp; et in via peccatorum non stetit * <br>
&nbsp;&nbsp;&nbsp; et in conventu derisorum non sedit,<br>
sed in lege Domini voluntas eius, *<br>
&nbsp;&nbsp;&nbsp; et in lege eius meditatur die ac nocte.</b>
<p><b>Et erit tamquam lignum plantatum secus decursus aquarum, *<br>
&nbsp;&nbsp;&nbsp; quod fructum suum dabit in tempore suo;<br>
et folium eius non defluet, *<br>
&nbsp;&nbsp;&nbsp; et omnia, quaecumque faciet, prosperabuntur.</b>
<p><b>Non sic impii, non sic, *<br>
&nbsp;&nbsp;&nbsp; sed tamquam pulvis, quem proicit ventus. <br>
Ideo non cbnsurgent impii in iudicio * <br>
&nbsp;&nbsp;&nbsp; neque peccatores in concilio iustorum.</b>
<p><b>Quoniam novit Dominus viam iustorum, * <br>
&nbsp;&nbsp;&nbsp; et iter impiorum peribit.</b>
<!--{END:ZALM1}-->

<hr>
<center><font size=-1>© 1999-2007 <a href="mailto:videky@breviar.sk">Juraj Vidéky</a></font></center>

</body>
</html>
