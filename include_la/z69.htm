<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 68 (69)</title>
</head>
<body>
<!--{BEGIN:ZALM69_I}-->
<center><b><span class="red">Psalmus 68 (69), 2-22. 30-37</span></b>
<br/><span class="red">Zelus domus tuae comedit me</span></center>
<!--{BEGIN:PSALMODIA_MYSLIENKA}--><p><i>Dederunt ei vinum bibere cum felle mixtum</i> (Mt 27, 34).<!--{END:PSALMODIA_MYSLIENKA}-->
<center><p><b><span class="red">I</span></b></center>
<p><b>Salvum me fac, Deus, *<br/>
&nbsp;&nbsp;&nbsp; quóniam venérunt aquae usque ad guttur meum.<br/>
Infíxus sum in limo profúndi, et non est substántia; *<br/>
&nbsp;&nbsp;&nbsp; veni in profúnda aquárum, et fluctus demérsit me.<br/>
Laborávi clamans, raucae factae sunt fauces meae; *<br/>
&nbsp;&nbsp;&nbsp; defecérunt óculi mei, dum spero in Deum meum.<br/>
Multiplicáti sunt super capíllos cápitis mei, *<br/>
&nbsp;&nbsp;&nbsp; qui odérunt me gratis.<br/>
Confortáti sunt, qui persecúti sunt me inimíci mei mendáces; *<br/>
&nbsp;&nbsp;&nbsp; quae non rápui, tunc exsolvébam.</b>
<span class="red">—</span>
<p><b>Deus, tu scis insipiéntiam meam, *<br/>
&nbsp;&nbsp;&nbsp; et delícta mea a te non sunt abscóndita.<br/>
Non erubéscant in me, qui exspéctant te, *<br/>
&nbsp;&nbsp;&nbsp; Dómine, Dómine virtútum.<br/>
Non confundántur super me, *<br/>
&nbsp;&nbsp;&nbsp; qui quaerunt te, Deus Israel.</b>
<span class="red">—</span>
<p><b>Quóniam propter te sustínui oppróbrium, *<br/>
&nbsp;&nbsp;&nbsp; opéruit confúsio fáciem meam;<br/>
extráneus factus sum frátribus meis *<br/>
&nbsp;&nbsp;&nbsp; et peregrínus fíliis matris meae.</b>
<span class="red">—</span>
<p><b>Quóniam zelus domus tuae comédit me, *<br/>
&nbsp;&nbsp;&nbsp; et oppróbria exprobrántium tibi cecidérunt super me.<br/>
Et flevi in ieiúnio ánimam meam, *<br/>
&nbsp;&nbsp;&nbsp; et factum est in oppróbrium mihi.</b>
<span class="red">—</span>
<p><b>Et pósui vestiméntum meum cilícium, *<br/>
&nbsp;&nbsp;&nbsp; et factus sum illis in parábolam.<br/>
Advérsum me loquebántur, qui sedébant in porta, *<br/>
&nbsp;&nbsp;&nbsp; et in me canébant, qui bibébant vinum.</b>
<!--{END:ZALM69_I}-->
<br/><!--{BEGIN:ZALM69_II}-->
<center><b><span class="red">II</span></b></center>
<p><b>Ego vero oratiónem meam ad te, Dómine, *<br/>
&nbsp;&nbsp;&nbsp; in témpore benepláciti, Deus.<br/>
In multitúdine misericórdiae tuae exáudi me, *<br/>
&nbsp;&nbsp;&nbsp; in veritáte salútis tuae.<br/>
Eripe me de luto, ut non infígar, †<br/>
&nbsp;&nbsp;&nbsp; erípiar ab iis, qui odérunt me, *<br/>
&nbsp;&nbsp;&nbsp; et de profúndis aquárum.<br/>
Non me demérgat fluctus aquárum, †<br/>
&nbsp;&nbsp;&nbsp; neque absórbeat me profúndum, *<br/>
&nbsp;&nbsp;&nbsp; neque úrgeat super me púteus os suum.</b>
<span class="red">—</span>
<p><b>Exáudi me, Dómine, quóniam benígna est misericórdia tua; *<br/>
&nbsp;&nbsp;&nbsp; secúndum multitúdinem miseratiónum tuárum réspice in me.<br/>
Et ne avértas fáciem tuam a púero tuo; *<br/>
&nbsp;&nbsp;&nbsp; quóniam tríbulor, velóciter exáudi me.</b>
<span class="red">—</span>
<p><b>Accéde ad ánimam meam, víndica eam, *<br/>
&nbsp;&nbsp;&nbsp; propter inimícos meos rédime me.<br/>
Tu scis oppróbrium meum *<br/>
&nbsp;&nbsp;&nbsp; et confusiónem meam et reveréntiam meam.</b>
<span class="red">—</span>
<p><b>In conspéctu tuo sunt omnes, qui tríbulant me; *<br/>
&nbsp;&nbsp;&nbsp; oppróbrium contrívit cor meum, et elángui.<br/>
Et sustínui, qui simul contristarétur, et non fuit, *<br/>
&nbsp;&nbsp;&nbsp; et qui consolarétur, et non invéni.<br/>
Et dedérunt in escam meam fel, *<br/>
&nbsp;&nbsp;&nbsp; et in siti mea potavérunt me acéto.</b>
<!--{END:ZALM69_II}-->
<span class="red">—</span>
<p><b>Fiat mensa eorum coram ipsis in laqueum *<br/>
&nbsp;&nbsp;&nbsp; et in retributiones et in scandalum.<br/>
Obscurentur oculi eorum, ne videant, *<br/>
&nbsp;&nbsp;&nbsp; et lumbos eorum semper infirma..</b>
<span class="red">—</span>
<p><b>Effunde super eos iram tuam, *<br/>
&nbsp;&nbsp;&nbsp; et furor irae tuae comprehendat eos.<br/>
Fiat commoratio eorum deserta, *<br/>
&nbsp;&nbsp;&nbsp; et in tabernaculis eorum non sit qui inhabitet.</b>
<span class="red">—</span>
<p><b>Quoniam, quem tu percussisti, persecuti sunt, *<br/>
&nbsp;&nbsp;&nbsp; et super dolorem eius, quem vulnerasti, addiderunt.<br/>
Appone iniquitatem super iniquitatem eorum, *<br/>
&nbsp;&nbsp;&nbsp; et non veniant ad iustitiam tuam.<br/>
Deleantur de libro viventium *<br/>
&nbsp;&nbsp;&nbsp; et cum iustis non scribantur.</b>
<br/><!--{BEGIN:ZALM69_III}-->
<center><b><span class="red">III</span></b></center>
<p><b>Ego autem sum pauper et dolens; *<br/>
&nbsp;&nbsp;&nbsp; salus tua, Deus, súscipit me..<br/>
Laudábo nomen Dei cum cántico *<br/>
&nbsp;&nbsp;&nbsp; et magnificábo eum in laude.<br/>
Et placébit Dómino super taurum, *<br/>
&nbsp;&nbsp;&nbsp; super vítulum córnua producéntem et úngulas.</b>
<span class="red">—</span>
<p><b>Vídeant húmiles et laeténtur; *<br/>
&nbsp;&nbsp;&nbsp; quaerite Deus, et vivet cor vestrum,<br/>
quóniam exaudívit páuperes Dóminus *<br/>
&nbsp;&nbsp;&nbsp; et vinctos suos non despéxit.<br/>
Laudent illum caeli et terra, *<br/>
&nbsp;&nbsp;&nbsp; mária et ómnia reptília in eis.<br/>
Quóniam Deus salvam fáciet Sion †<br/>
&nbsp;&nbsp;&nbsp; et aedificábit civitátes Iudae; *<br/>
&nbsp;&nbsp;&nbsp; et inhabitábunt ibi et possidébunt eam.<br/>
Et semen servórum eius hereditábunt eam *<br/>
&nbsp;&nbsp;&nbsp; et, qui díligunt nomen eius, habitábunt in ea.</b>
<!--{END:ZALM69_III}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
