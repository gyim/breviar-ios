<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 114 (113 A)</title>
</head>
<body>
<!--{BEGIN:ZALM114}-->
<center><b><font color="#FF0000">Psalmus 114 (113 A)</font></b>
<br><font color="#FF0000">Israel ex AEgypto liberatur</font></center>
<p><i>Cognoscite etiam vos exiisse ab AEgypto, qui huic saeculo renuntiastis.</i> (S. Augustinus)
<b>
<p>In exitu Israel de AEgypto, *
<br>&nbsp;&nbsp;&nbsp; domus Iacob de populo barbaro, 
<br>factus est Iuda sanctuarium eius, *
<br>&nbsp;&nbsp;&nbsp; Israel potestas eius.
<p>Mare vidit et fugit, *
<br>&nbsp;&nbsp;&nbsp; Iordanis conversus est retrorsum; 
<br>montes saltaverunt ut arietes, *
<br>&nbsp;&nbsp;&nbsp; et colles sicut agni ovium.
<p>Quid est tibi, mare, quod fugisti? *
<br>&nbsp;&nbsp;&nbsp; Et tu, Iordanis, quia conversus es retrorsum?
<br>Montes, quod saltastis sicut arietes, * 
<br>&nbsp;&nbsp;&nbsp; et colles, sicut agni ovium?
<p>A facie Domini contremisce, terra, *
<br>&nbsp;&nbsp;&nbsp; a facie Dei Iacob, 
<br>qui convertit petram in stagna aquarum *
<br>&nbsp;&nbsp;&nbsp; et silicem in fontes aquarum.
</p>
</b>
<!--{END:ZALM114}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
