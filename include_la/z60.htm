<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 59 (60)</title>
</head>
<body>
<!--{BEGIN:ZALM60}-->
<center><b><span class="red">Psalmus 59 (60)</span></b>
<br><span class="red">Post calamitatem oratio</span></center>
<!--{BEGIN:PSALMODIA_MYSLIENKA}--><p><i>In mundo pressuram habetis, sed confidite, ego vici mundum</i> (Io 16, 33).<!--{END:PSALMODIA_MYSLIENKA}-->
<p><b>Deus, reppulísti nos, destruxísti nos. *<br>
&nbsp;&nbsp;&nbsp; Irátus es. Convértere ad nos!</b>
<span class="red">—</span>
<p><b>Concussísti terram, confregísti eam; *<br>
&nbsp;&nbsp;&nbsp; sana contritiónes eius, quia commóta est.<br>
Ostendísti pópulo tuo dura, *<br>
&nbsp;&nbsp;&nbsp; potásti nos vino vertíginis.</b>
<span class="red">—</span>
<p><b>Dedísti metuéntibus te signum, *<br>
&nbsp;&nbsp;&nbsp; ut fúgiant a fácie arcus.<br>
Ut liberéntur dilécti tui, *<br>
&nbsp;&nbsp;&nbsp; salvos fac déxtera tua et exáudi nos.</b>
<span class="red">—</span>
<p><b>Deus locútus est in sancto suo: †<br>
&nbsp;&nbsp;&nbsp; «Laetábor et partíbor Síchimam *<br>
&nbsp;&nbsp;&nbsp; et convállem Succoth metíbor.<br>
Meus est Gálaad et meus est Manásses *<br>
&nbsp;&nbsp;&nbsp; et Ephraim fortitúdo cápitis mei.<br>
Iuda sceptrum meum, *<br>
&nbsp;&nbsp;&nbsp; Moab olla lavácri mei.<br>
Super Idumaeam exténdam calceaméntum meum, *<br>
&nbsp;&nbsp;&nbsp; super Philistaeam vociferábor».</b>
<span class="red">—</span>
<p><b>Quis addúcet me in civitátem munítam? *<br>
&nbsp;&nbsp;&nbsp; Quis dedúcet me usque in Idumaeam?<br>
Nonne tu, Deus, qui reppulísti nos, *<br>
&nbsp;&nbsp;&nbsp; et non egrediéris, Deus, in virtútibus nostris?</b>
<span class="red">—</span>
<p><b>Da nobis auxílium de tribulatióne, *<br>
&nbsp;&nbsp;&nbsp; quia vana salus hóminis.<br>
In Deo faciémus virtútem, *<br>
&nbsp;&nbsp;&nbsp; et ipse conculcábit tribulántes nos.</b>
<!--{END:ZALM60}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
