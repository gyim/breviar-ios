<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 74 (75)</title>
</head>
<body>
<!--{BEGIN:ZALM75}-->
<center><b><font color="#FF0000">Psalmus 74 (75)</font></b>
<br><font color="#FF0000">Dominus summus iudex</font></center>
<!--{BEGIN:MYSLIENKA_K_ZALMU}--><p><i>Deposuit potentes de sede et exaltavit humiles</i> (Lc 1, 52).<!--{END:MYSLIENKA_K_ZALMU}-->
<p><b>Confitébimur tibi, Deus; †<br>
&nbsp;&nbsp;&nbsp; confitébimur et invocábimus nomen tuum: *<br>
&nbsp;&nbsp;&nbsp; narrábimus mirabília tua.</b>
<font color="#FF0000">—</font>
<p><b>Cum statúero tempus, *<br>
&nbsp;&nbsp;&nbsp; ego iustítias iudicábo.<br>
Si liquefácta est terra et omnes, qui hábitant in ea, *<br>
&nbsp;&nbsp;&nbsp; ego confirmávi colúmnas eius.</b>
<font color="#FF0000">—</font>
<p><b>Dixi gloriántibus: «Nolíte gloriári!» *<br>
&nbsp;&nbsp;&nbsp; et delinquéntibus: «Nolíte exaltáre cornu!<br>
Nolíte exaltáre in altum cornu vestrum; *<br>
&nbsp;&nbsp;&nbsp; nolíte loqui advérsus Deum protérva».</b>
<font color="#FF0000">—</font>
<p><b>Quia neque ab oriénte neque ab occidénte *<br>
&nbsp;&nbsp;&nbsp; neque a desértis exaltátio.<br>
Quóniam Deus iudex est: *<br>
&nbsp;&nbsp;&nbsp; hunc humíliat et hunc exáltat.</b>
<font color="#FF0000">—</font>
<p><b>Quia calix in manu Dómini *<br>
&nbsp;&nbsp;&nbsp; vini meri plenus misto.<br>
Et inclinávit ex hoc in hoc; †<br>
&nbsp;&nbsp;&nbsp; verúmtamen usque ad faeces epotábunt, *<br>
&nbsp;&nbsp;&nbsp; bibent omnes peccatóres terrae.</b>
<font color="#FF0000">—</font>
<p><b>Ego autem annuntiábo in saeculum, *<br>
&nbsp;&nbsp;&nbsp; cantábo Deo Iacob.<br>
Et ómnia córnua peccatórum confríngam, *<br>
&nbsp;&nbsp;&nbsp; et exaltabúntur córnua iusti.</b>
<!--{END:ZALM75}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
