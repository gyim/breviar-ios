<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 5</title>
</head>
<body>
<!--{BEGIN:ZALM5}-->
<center><b><font color="#FF0000">Psalmus 5, 2-10. 12-13</font></b>
<br><font color="#FF0000">Oratio matutina ad implorandum auxilium
<sup><a href="/include/kat_z5.htm" class="red">*</a></sup>
</font></center>
<!--{BEGIN:MYSLIENKA_K_ZALMU}--><p><i>Verbo inhabitante, aeternaliter exsultabunt qui eum intra se receperunt.</i><!--{END:MYSLIENKA_K_ZALMU}-->
<p><b>Verba mea áuribus pércipe, Dómine; *</b>
<br><b>&nbsp;&nbsp;&nbsp; intéllege gémitum meum.</b>
<br><b>Inténde voci clamóris mei, *</b>
<br><b>&nbsp;&nbsp;&nbsp; rex meus et Deus meus.</b>
<font color="#FF0000">—</font>
<p><b>Quóniam ad te orábo, Dómine, †</b>
<br><b>&nbsp;&nbsp;&nbsp; mane exáudies vocem meam; *</b>
<br><b>&nbsp;&nbsp;&nbsp; mane astábo tibi et exspectábo.</b>
<br><b>Quóniam non Deus volens iniquitátem tu es; †</b>
<br><b>&nbsp;&nbsp;&nbsp; neque habitábit iuxta te malígnus, *</b>
<br><b>&nbsp;&nbsp;&nbsp; neque permanébunt iniústi ante óculos tuos.</b>
<font color="#FF0000">—</font>
<p><b>Odísti omnes, qui operántur iniquitátem, †</b>
<br><b>&nbsp;&nbsp;&nbsp; perdes omnes, qui loquúntur mendácium; *</b>
<br><b>&nbsp;&nbsp;&nbsp; virum sánguinum et dolósum abominábitur Dóminus.</b>
<br><b>Ego autem in multitúdine misericórdiae tuae †</b>
<br><b>&nbsp;&nbsp;&nbsp; introíbo in domum tuam; *</b>
<br><b>&nbsp;&nbsp;&nbsp; adorábo ad templum sanctum tuum in timóre tuo.</b>
<font color="#FF0000">—</font>
<p><b>Dómine, deduc me in iustítia tua propter inimícos meos, *</b>
<br><b>&nbsp;&nbsp;&nbsp; dírige in conspéctu meo viam tuam.</b>
<br><b>Quóniam non est in ore eórum véritas, *</b>
<br><b>&nbsp;&nbsp;&nbsp; cor eórum fóvea;</b>
<br><b>sepúlcrum patens est guttur eórum, *</b>
<br><b>&nbsp;&nbsp;&nbsp; mólliunt linguas suas.</b>
<font color="#FF0000">—</font>
<p><b>Et omnes, qui sperant in te, laeténtur, *</b>
<br><b>&nbsp;&nbsp;&nbsp; in aetérnum exsúltent.</b>
<br><b>Obumbrábis eis, et gloriabúntur in te, *</b>
<br><b>&nbsp;&nbsp;&nbsp; qui díligunt nomen tuum;</b>
<br><b>quóniam tu benedíces iusto, Dómine, *</b>
<br><b>&nbsp;&nbsp;&nbsp; quasi scuto, bona voluntáte coronábis eum.</b>
<!--{END:ZALM5}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
