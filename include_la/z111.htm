<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 110 (111)</title>
</head>
<body>
<!--{BEGIN:ZALM111}-->
<center><b><font color="#FF0000">Psalmus 110 (111)</font></b>
<br><font color="#FF0000">Magna opera Domini</font></center>
<!--{BEGIN:MYSLIENKA_K_ZALMU}--><p><i>Magna et mirabilia opera tua, Domine Deus omnipotens</i> (Ap 15, 3).<!--{END:MYSLIENKA_K_ZALMU}-->
<p><b>Confitébor Dómino in toto corde meo, *</b>
<br><b>&nbsp;&nbsp;&nbsp; in consílio iustórum et congregatióne.</b>
<font color="#FF0000">—</font>
<p><b>Magna ópera Dómini, *</b>
<br><b>&nbsp;&nbsp;&nbsp; exquirénda ómnibus, qui cúpiunt ea.</b>
<br><b>Decor et magnificéntia opus eius, *</b>
<br><b>&nbsp;&nbsp;&nbsp; et iustítia eius manet in saeculum saeculi.</b>
<font color="#FF0000">—</font>
<p><b>Memóriam fecit mirabílium suórum, *</b>
<br><b>&nbsp;&nbsp;&nbsp; miséricors et miserátor Dóminus.</b>
<br><b>Escam dedit timéntibus se; *</b>
<br><b>&nbsp;&nbsp;&nbsp; memor erit in saeculum testaménti sui.</b>
<font color="#FF0000">—</font>
<p><b>Virtútem óperum suórum annuntiávit pópulo suo, †</b>
<br><b>&nbsp;&nbsp;&nbsp; ut det illis hereditátem géntium; *</b>
<br><b>&nbsp;&nbsp;&nbsp; ópera mánuum eius véritas et iudícium.</b>
<br><b>Fidélia ómnia mandáta eius, †</b>
<br><b>&nbsp;&nbsp;&nbsp; confirmáta in saeculum saeculi, *</b>
<br><b>&nbsp;&nbsp;&nbsp; facta in veritáte et aequitáte.</b>
<br><b>Redemptiónem misit pópulo suo, *</b>
<br><b>&nbsp;&nbsp;&nbsp; mandávit in aetérnum testaméntum suum.</b>
<font color="#FF0000">—</font>
<p><b>Sanctum et terríbile nomen eius. *</b>
<br><b>&nbsp;&nbsp;&nbsp; Inítium sapiéntiae timor Dómini,</b>
<br><b>intelléctus bonus ómnibus faciéntibus ea; *</b>
<br><b>&nbsp;&nbsp;&nbsp; laudátio eius manet in saeculum saeculi.</b>
<!--{END:ZALM111}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
