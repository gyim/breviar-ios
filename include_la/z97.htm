<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 96 (97)</title>
</head>
<body>
<!--{BEGIN:ZALM97}-->
<center><b><font color="#FF0000">Psalmus 96 (97)</font></b>
<br><font color="#FF0000">Gloria Domini in iudicio
<sup><a href="/include/kat_z97.htm" class="red">*</a></sup>
</font></center>
<!--{BEGIN:MYSLIENKA_K_ZALMU}--><p><i>Hic psalmus salutem mundi significat et fidem omnium gentium in ipsum</i> (S. Athanasius).<!--{END:MYSLIENKA_K_ZALMU}-->
<p><b>Dóminus regnávit! Exsúltet terra, *</b>
<br><b><font color="#FF0000">&nbsp;&nbsp;&nbsp; †</font> laeténtur ínsula multae.</b>
<br><b>Nubes et calígo in circúitu eius, *</b>
<br><b>&nbsp;&nbsp;&nbsp; iustítia et iudícium firmaméntum sedis eius.</b>
<br><b>Ignis ante ipsum praecédet *</b>
<br><b>&nbsp;&nbsp;&nbsp; et inflammábit in circúitu inimícos eius.</b>
<br><b>Illustrárunt fúlgura eius orbem terrae: *</b>
<br><b>&nbsp;&nbsp;&nbsp; vidit et contrémuit terra.</b>
<br><b>Montes sicut cera fluxérunt a fácie Dómini, *</b>
<br><b>&nbsp;&nbsp;&nbsp; a fácie Dómini omnis terra.</b>
<br><b>Annuntiavérunt caeli iustítiam eius, *</b>
<br><b>&nbsp;&nbsp;&nbsp; et vidérunt omnes pópuli glóriam eius.</b>
<font color="#FF0000">—</font>
<p><b>Confundántur omnes, qui adórant sculptília †</b>
<br><b>&nbsp;&nbsp;&nbsp; et qui gloriántur in simulácris suis. *</b>
<br><b>&nbsp;&nbsp;&nbsp; Adoráte eum, omnes ángeli eius.</b>
<br><b>Audívit et laetáta est Sion, †</b>
<br><b>&nbsp;&nbsp;&nbsp; et exsultavérunt fíliae Iudae *</b>
<br><b>&nbsp;&nbsp;&nbsp; propter iudícia tua, Dómine.</b>
<br><b>Quóniam tu Dóminus, Altíssimus super omnem terram, *</b>
<br><b>&nbsp;&nbsp;&nbsp; nimis exaltátus es super omnes deos.</b>
<font color="#FF0000">—</font>
<p><b>Qui dilígitis Dóminum, odíte malum; †</b>
<br><b>&nbsp;&nbsp;&nbsp; custódit ipse ánimas sanctórum suórum, *</b>
<br><b>&nbsp;&nbsp;&nbsp; de manu peccatóris liberábit eos.</b>
<br><b>Lux orta est iusto, *</b>
<br><b>&nbsp;&nbsp;&nbsp; et rectis corde laetítia.</b>
<br><b>Laetámini, iusti, in Dómino *</b>
<br><b>&nbsp;&nbsp;&nbsp; et confitémini memóriae sanctitátis eius.</b>
<!--{END:ZALM97}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
