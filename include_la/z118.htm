<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 118 (117)</title>
</head>
<body>
<!--{BEGIN:ZALM118}--><!--{BEGIN:ZALM118_I}--><!--{BEGIN:ZALM118_muc_I}-->
<center><b><font color="#FF0000">Psalmus 118 (117)</font></b>
<br><font color="#FF0000">Vox iubilationis et salutis
<sup><a href="/include/kat_z118.htm" class="red">*</a></sup>
</font></center>
<p><i>Hic est lapis, qui reprobatus est a vobis aedificatribus, qui factus est in caput anguli.</i> (Act 4, 11)
<!--{END:ZALM118}-->
<center><p><b><font color="#FF0000">I</font></b></center>
<!--{BEGIN:ZALM118}-->
<b>
<p>Confitemini Domino, quoniam bonus, * 
<br>&nbsp;&nbsp;&nbsp; quoniam in saeculum misericordia eius.
<p>Dicat nunc Israel, quoniam bonus, *
<br>&nbsp;&nbsp;&nbsp; quoniam in saeculum misericordia eius.
<br>Dicat nunc domus Aaron, *
<br>&nbsp;&nbsp;&nbsp; quoniam in saeculum misericordia eius.
<br>Dicant nunc, qui timent Dominum, *
<br>&nbsp;&nbsp;&nbsp; quoniam in saeculum misericordia eius.
<p>De tribulatione invocavi Dominum, *
<br>&nbsp;&nbsp;&nbsp; et exaudivit me ediicens in latitudinem Dominus.
<br>Dominus mecum, *
<br>&nbsp;&nbsp;&nbsp; non timebo, quid faciat mihi homo.
<br>Dominus mecum adhitor meus, * 
<br>&nbsp;&nbsp;&nbsp; et ego despiciam inimicos meos.
<p>Bonum est confugere ad Dominum *
<br>&nbsp;&nbsp;&nbsp; quam confidere in homine.
<br>Bonum est confugere ad Dominum *
<br>&nbsp;&nbsp;&nbsp; quam confidere in principibus.
</p>
</b>
<!--{END:ZALM118_I}-->
<!--{END:ZALM118}-->
<!--{BEGIN:ZALM118_II}-->
<center><b><font color="#FF0000">II</font></b></center>
<!--{BEGIN:ZALM118}-->
<b>
<p>Omnes gentes circuierunt me, * 
<br>&nbsp;&nbsp;&nbsp; et in nomine Domini excidi eos.
<br>Circumdantes circumdederunt me, *
<br>&nbsp;&nbsp;&nbsp; et in nomine Domini excidi eos.
<br>Circumdederunt me sicut apes † 
<br>&nbsp;&nbsp;&nbsp; et exarserunt sicut ignis in spinis, *
<br>&nbsp;&nbsp;&nbsp; et in nomine Domini excidi eos.
<p>Impellentes impulerunt me, ut caderem, *
<br>&nbsp;&nbsp;&nbsp; et Dominus adiuvit me.
<br>Fortitudo mea et laus mea Dominus *
<br>&nbsp;&nbsp;&nbsp; et factus est mihi in salutem.
<br>Vox iubilationis et salutis *
<br>&nbsp;&nbsp;&nbsp; in tabernaculis iustorum:
<p>«Dextera Domini fecit virtutem! † 
<br>&nbsp;&nbsp;&nbsp; Dextera Domini exaltavit me; *
<br>&nbsp;&nbsp;&nbsp; dextera Domini fecit virtutem!»
<br>Non moriar, sed vivam *
<br>&nbsp;&nbsp;&nbsp; et narrabo opera Domini.
<br>Castigans castigavit me Dominus *
<br>&nbsp;&nbsp;&nbsp; et morti non tradidit me.
</p>
</b>
<!--{END:ZALM118_muc_I}-->
<!--{END:ZALM118_II}-->
<!--{END:ZALM118}-->
<!--{BEGIN:ZALM118_III}-->
<!--{BEGIN:ZALM118_muc_II}-->
<center><b><font color="#FF0000">II<!--{END:ZALM118_muc_II}-->I<!--{BEGIN:ZALM118_muc_II}--></font></b></center>
<!--{BEGIN:ZALM118}-->
<b>
<p>Aperite mihi portas iustitiae; *
<br>&nbsp;&nbsp;&nbsp; ingressus in eas confitebor Domino.
<br>Haec porta Domini; * 
<br>&nbsp;&nbsp;&nbsp; iusti intrabunt in eam.
<p>Confitebor tibi, quoniam exaudisti me * 
<br>&nbsp;&nbsp;&nbsp; et factus es mihi in salutem.
<br>Lapidem, quem reprobaverunt adificantes, *
<br>&nbsp;&nbsp;&nbsp; hic factus est in caput anguli; 
<br>a Domino factum est istud *
<br>&nbsp;&nbsp;&nbsp; et est mirabile in oculis nostris.
<br>Haec est dies, quam fecit Dominus: *
<br>&nbsp;&nbsp;&nbsp; exsultemus et laetemur in ea.
<p>O Domine, salvum me fac; *
<br>&nbsp;&nbsp;&nbsp; o Domine, da prosperitatem!
<br>Benedictus, qui venit in nomine Domini. *
<br>&nbsp;&nbsp;&nbsp; Benedicimus vobis de domo Domini.
<br>Deus Dominus et illuxit nobis. *
<br>&nbsp;&nbsp;&nbsp; Instruite sollemnitatem in ramis condensis usque ad cornua altaris.
<p>Deus meus es tu, et confitebor tibi, * 
<br>&nbsp;&nbsp;&nbsp; Deus meus, et exaltabo te.
<br>Confitemini Domino, quoniam bonus, * 
<br>&nbsp;&nbsp;&nbsp; quoniam in saeculum misericordia eius.
</p>
</b>
<!--{END:ZALM118}-->
<!--{END:ZALM118_III}-->
<!--{END:ZALM118_muc_II}-->
<hr>
<p class="patka">
© 1999-2009 <a href="mailto:videky@breviar.sk">Juraj Vidéky</a>
</p>
</body>
</html>
