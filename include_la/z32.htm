<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 31 (32)</title>
</head>
<body>
<!--{BEGIN:ZALM32}-->
<center><b><span class="red">Psalmus 31 (32)</span></b>
<br/><span class="red">Beatus, cui remissa est iniquitas</span></center>
<!--{BEGIN:PSALMODIA_MYSLIENKA}--><p><i>David dicit beatitudinem hominis, cui Deus reputat iustitiam sine operibus</i> (Rom 4, 6).<!--{END:PSALMODIA_MYSLIENKA}-->
<p><b>Beátus, cui remíssa est iníquitas *</b>
<br/><b>&nbsp;&nbsp;&nbsp; et obtéctum est peccátum.</b>
<br/><b>Beátus vir, cui non imputávit Dóminus delíctum, *</b>
<br/><b>&nbsp;&nbsp;&nbsp; nec est in spíritu eius dolus.</b>
<span class="red">—</span>
<p><b>Quóniam tácui, inveteravérunt ossa mea, *</b>
<br/><b>&nbsp;&nbsp;&nbsp; dum rugírem tota die.</b>
<br/><b>Quóniam die ac nocte graváta est super me manus tua, *</b>
<br/><b>&nbsp;&nbsp;&nbsp; immutátus est vigor meus in ardóribus aestátis.</b>
<span class="red">—</span>
<p><b>Peccátum meum cógnitum tibi feci *</b>
<br/><b>&nbsp;&nbsp;&nbsp; et delíctum meum non abscóndi.</b>
<br/><b>Dixi: «Confitébor advérsum me iniquitátem meam Dómino». *</b>
<br/><b>&nbsp;&nbsp;&nbsp; Et tu remisísti impietátem peccáti mei.</b>
<span class="red">—</span>
<p><b>Propter hoc orábit ad te omnis sanctus *</b>
<br/><b>&nbsp;&nbsp;&nbsp; in témpore opportúno.</b>
<br/><b>Et in dilúvio aquárum multárum *</b>
<br/><b>&nbsp;&nbsp;&nbsp; ad eum non approximábunt.</b>
<br/><b>Tu es refúgium meum, a tribulatióne conservábis me; *</b>
<br/><b>&nbsp;&nbsp;&nbsp; exsultatiónibus salútis circúmdabis me.</b>
<span class="red">—</span>
<p><b>Intelléctum tibi dabo et ínstruam te in via, qua gradiéris; *</b>
<br/><b>&nbsp;&nbsp;&nbsp; firmábo super te óculos meos.</b>
<br/><b>Nolíte fíeri sicut equus et mulus, *</b>
<br/><b>&nbsp;&nbsp;&nbsp; quibus non est intelléctus;</b>
<br/><b>in camo et freno si accédis ad constringéndum, *</b>
<br/><b>&nbsp;&nbsp;&nbsp; non appróximant ad te.</b>
<span class="red">—</span>
<p><b>Multi dolóres ímpii, *</b>
<br/><b>&nbsp;&nbsp;&nbsp; sperántem autem in Dómino misericórdia circúmdabit.</b>
<br/><b>Laetámini in Dómino et exsultáte, iusti, *</b>
<br/><b>&nbsp;&nbsp;&nbsp; et gloriámini, omnes recti corde.</b>
<!--{END:ZALM32}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
