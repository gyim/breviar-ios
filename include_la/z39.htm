<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 38 (39)</title>
</head>
<body>

<!--{BEGIN:ZALM39_I}-->
<center><b><span class="red">Psalmus 38 (39)</span></b>
<br/><span class="red">AEgrotantis deprecatio</span></center>
<!--{BEGIN:PSALMODIA_MYSLIENKA}--><p><i>Vanitati creatura subiecta est ... propter eum qui subiecit eam in spe</i> (Rom 8, 20).<!--{END:PSALMODIA_MYSLIENKA}-->
<center><p><b><span class="red">I</span></b></center>
<p><b>Dixi: «Custódiam vias meas, *<br/>
&nbsp;&nbsp;&nbsp; ut non delínquam in lingua mea;<br/>
ponam ori meo custódiam, *<br/>
&nbsp;&nbsp;&nbsp; donec consístit peccátor advérsum me».</b>
<span class="red">—</span>
<p><b>Tacens obmútui et sílui absque ullo bono, *<br/>
&nbsp;&nbsp;&nbsp; et dolor meus renovátus est.<br/>
Concáluit cor meum intra me, *<br/>
&nbsp;&nbsp;&nbsp; et in meditatióne mea exársit ignis.<br/>
Locútus sum in lingua mea: *<br/>
&nbsp;&nbsp;&nbsp; «Notum fac mihi, Dómine, finem meum;<br/>
et númerum diérum meórum quis est, *<br/>
&nbsp;&nbsp;&nbsp; ut sciam quam brevis sit vita mea».</b>
<span class="red">—</span>
<p><b>Ecce paucórum palmórum fecísti dies meos, *<br/>
&nbsp;&nbsp;&nbsp; et spátium vita mea tamquam níhilum ante te.<br/>
Etenim univérsa vánitas omnis homo constitútus est. *<br/>
&nbsp;&nbsp;&nbsp; Etenim ut imágo pertránsit homo.<br/>
Etenim vánitas est et concitátur; *<br/>
&nbsp;&nbsp;&nbsp; thesaurízat et ignórat quis congregábit ea.</b>
<!--{END:ZALM39_I}-->
<br/><!--{BEGIN:ZALM39_II}-->
<center><b><span class="red">II</span></b></center>
<p><b>Et nunc quae est exspectátio mea, Dómine? *<br/>
&nbsp;&nbsp;&nbsp; Spes mea apud te est.<br/>
Ab ómnibus iniquitátibus meis érue me, *<br/>
&nbsp;&nbsp;&nbsp; oppróbrium insipiénti ne ponas me.<br/>
Obmútui et non apériam os meum, *<br/>
&nbsp;&nbsp;&nbsp; quóniam tu fecísti.</b>
<span class="red">—</span>
<p><b>Amove a me plagas tuas: *<br/>
&nbsp;&nbsp;&nbsp; ab ictu manus tuae ego deféci.<br/>
In increpatiónibus, propter iniquitátem, corripuísti hóminem, †<br/>
&nbsp;&nbsp;&nbsp; et tabéscere fecísti sicut tínea desiderabília eius. *<br/>
&nbsp;&nbsp;&nbsp; Etenim vánitas omnis homo.</b>
<span class="red">—</span>
<p><b>Exáudi oratiónem meam, Dómine, *<br/>
&nbsp;&nbsp;&nbsp; et clamórem meum áuribus pércipe.<br/>
Ad lácrimas meas ne obsurdéscas, †<br/>
&nbsp;&nbsp;&nbsp; quóniam ádvena ego sum apud te, *<br/>
&nbsp;&nbsp;&nbsp; peregrínus sicut omnes patres mei.<br/>
Avértere a me, ut refrígerer, *<br/>
&nbsp;&nbsp;&nbsp; priúsquam ábeam et non sim ámplius.</b>
<!--{END:ZALM39_II}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
