<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Vidéky">
	<link rel="stylesheet" type="text/css" href="../breviar.css">
	<title>DOMINICA II PER ANNUM</title>
</head>
<body>
<center><b><span class="red">Hebd. II Psalterii</span></b>
<p><b>DOMINICA</b>
<p>Ad I Vesperas</center>
<p><b><span class="red">V.</span>
Deus, in adiutórium meum inténde.</b>
<br><b><span class="red">R.</span>
Dómine, ad adiuvándum me festína.</b>
<p><b>Glória Patri. Sicut erat. <span class="red">(</span>Aleluja.<span class="red">)</span></b>
<p><span class="redsmall">HYMNUS</span>
<br><!--{BEGIN:_2NE1_HYMNUS}-->
<b>
<p>Rerum, Deus, fons ómnium,
<br>qui, rebus actis ómnibus,
<br>totíus orbis ámbitum
<br>censu replésti múnerum,

<p>Ac, mole tanta cóndita,
<br>tandem quiétem díceris
<br>sumpsísse, dans labóribus
<br>ut nos levémur grátius:

<p>Concéde nunc mortálibus
<br>deflére vita crímina,
<br>instáre iam virtútibus
<br>et munerári prósperis,

<p>Ut cum treméndi iúdicis
<br>horror suprémus coeperit,
<br>laetémur omnes ínvicem
<br>pacis repléti múnere.

<p>Praesta, Pater piíssime,
<br>Patríque compar Unice,
<br>cum Spíritu Paráclito
<br>regnans per omne saeculum. Amen.
</b>
<!--{END:_2NE1_HYMNUS}-->
<p><span class="redsmall">PSALMÓDIA</span>
<p><b><span class="red">Ant. 1</span><!--{BEGIN:_2NE1_ANT1}-->Lucérna pédibus meis verbum tuum, Dómine, allelúia.<!--{END:_2NE1_ANT1}--></b>
<br><b><span class="red">Ant. 2</span><!--{BEGIN:_2NE1_ANT2}-->Adimplébis me laetítia cum vultu tuo, Dómine, allelúia.<!--{END:_2NE1_ANT2}--></b>
<br><b><span class="red">Ant. 3</span><!--{BEGIN:_2NE1_ANT3}-->In nómine Iesu omne genu flectátur in calo et in terra, allelúia.<!--{END:_2NE1_ANT3}--></b>
<p><span class="redsmall">Lectio brevis</span>
<br><!--{BEGIN:_2NE1_CIT}-->
<div align="right" class="red">Col 1, 2b-6a</span></div>
<b>Grátia vobis et pax a Deo Patre nostro. Grátias ágimus Deo Patri Dómini nostri Iesu Christi semper pro vobis orántes, audiéntes fidem vestram in Christo Iesu et dilectiónem, quam habétis in sanctos omnes, propter spem, quae repósita est vobis in caelis, quam ante audístis in verbo veritátis evangélii, quod pervénit ad vos, sicut et in univérso mundo est fructíficans et crescens sicut et in vobis.</b>
<br><!--{END:_2NE1_CIT}-->
<p><span class="redsmall">Responsorium breve</span>
<br><!--{BEGIN:_2NE1_RESP}-->
<br><b><span class="red">R.</span> A solis ortu usque ad occásum, <span class="red">*</span> Laudábile nomen Dómini. A solis.</b>
<br><b><span class="red">V.</span> Super calos glória eius. <span class="red">*</span> Laudábile nomen Dómini. Glória Patri. A solis.</b>
<br><!--{END:_2NE1_RESP}-->
<p><span class="redsmall">Ad Magnificat, antiphona ut in Proprio de Tempore.</span>
<p><span class="redsmall">Preces</span>
<br><!--{BEGIN:_2NE1_PROSBY}-->
<br><b>Deus plebem, quam elégit in hereditátem suam, ádiuvat et tuétur, ut sit beáta. Ei grátias agámus et pietátis eius mémores clamémus:</b>
<br><i>&nbsp;&nbsp;&nbsp;&nbsp; In te, Dómine, confídimus.</i>
<p><b>Orámus te, Pater clementíssime, pro Papa nostro <span class="red">N.</span> et Epíscopo nostro <span class="red">N.</span>,</b>
<br><b><span class="red">—</span> prótege illos et tua virtúte sanctífica.</b>
<br><b>Infírmi se Christi sócios passiónum séntiant</b>
<br><b><span class="red">—</span> et consolatiónis eius semper partícipes.</b>
<br><b>Réspice in tua pietáte tecto caréntes,</b>
<br><b><span class="red">—</span> ut locum dignae habitatiónis váleant inveníre.</b>
<br><b>Fructus terrae dare et conserváre dignéris,</b>
<br><b><span class="red">—</span> ut panem omnes cotidiánum repériant.</b>
<br><span class="red">(Vel:</span>
<br><b>Gentem nostram a malo defénde propítius,</b>
<br><b><span class="red">—</span> ut tua pace et prosperitáte fruátur.</b><span class="red">)</span>
<br><b>Tu, Dómine, magna defúnctos pietáte proséquere,</b>
<br><b><span class="red">—</span> mansiónem eis concéde caeléstem.</b>
<br><!--{END:_2NE1_PROSBY}-->
<p><b>Pater noster.</b>
<p><span class="redsmall">Oratio, ut in Proprio de Tempore.</span>
<p><span class="redsmall">Conclusio Horae, ut in Ordinario.</span>
<center><p>Ad Invitatorium</center>
<p><b><span class="red">V.</span>
Dómine, lábia mea apéries.</b>
<br><b><span class="red">R.</span>
Et os meum annutiábit laudem tuam.</b>
<p><b><span class="red">Ant.</span> <!--{BEGIN:_2NEi_ANT1}-->Pópulus Dómini et oves páscuae eius, veníte, adorémus eum<!--{BEGIN:ALELUJA_NIE_V_POSTE}-->, allelúia<!--{END:ALELUJA_NIE_V_POSTE}-->.<!--{END:_2NEi_ANT1}--></b>
<p><span class="redsmall">Psalmus.</span>
<center><p>Ad Laudes matutinas</center>
<p><b><span class="red">V.</span>
Deus, in adiutórium meum inténde.</b>
<br><b><span class="red">R.</span>
Dómine, ad adiuvándum me festína.</b>
<p><b>Glória Patri. Sicut erat. <span class="red">(</span>Aleluja.<span class="red">)</span></b>
<p><span class="redsmall">Quae omnia omittuntur, quando Invitatorium immediate praecedit.</span>
<p><span class="redsmall">HYMNUS</span>
<br><!--{BEGIN:_2NEr_HYMNUS}-->
<b>
<p>Ecce iam noctis tenuátur umbra,
<br>lucis auróra rútilans corúscat;
<br>nísibus totis rogitémus omnes
<br>&nbsp;&nbsp;&nbsp; cunctipoténtem.

<p>Ut Deus, nostri miserátus, omnem
<br>pellat angórem, tríbuat salútem,
<br>donet et nobis pietáte patris
<br>&nbsp;&nbsp;&nbsp; regna polórum.

<p>Prastet hoc nobis Déitas beáta
<br>Patris ac Nati, paritérque Sancti
<br>Spíritus, cuius résonat per omnem
<br>&nbsp;&nbsp;&nbsp; glória mundum. Amen.
</b><!--{END:_2NEr_HYMNUS}-->
<p><span class="redsmall">PSALMÓDIA</span>
<p><b><span class="red">Ant. 1</span><!--{BEGIN:_2NEr_ANT1}-->Benedíctus qui venit in nómine Dómini, allelúia.<!--{END:_2NEr_ANT1}--></b>
<br><b><span class="red">Ant. 2</span><!--{BEGIN:_2NEr_ANT2}-->Hymnum dicámus Dómino Deo nostro, allelúia.<!--{END:_2NEr_ANT2}--></b>
<br><b><span class="red">Ant. 3</span><!--{BEGIN:_2NEr_ANT3}-->Laudáte Dóminum secúndum multitúdinem magnitúdinis eius, allelúia.<!--{END:_2NEr_ANT3}--></b>
<p><span class="redsmall">Lectio brevis</span>
<br><!--{BEGIN:_2NEr_CIT}-->
<div align="right" class="red">Ez 36, 25-27</span></div>
<b>Effúndam super vos aquam mundam, et mundabímini ab ómnibus inquinaméntis vestris, et ab univérsis idólis vestris mundábo vos. Et dabo vobis cor novum et spíritum novum ponam in médio vestri et áuferam cor lapídeum de carne vestra et dabo vobis cor cárneum; et spíritum meum ponam in médio vestri et fáciam, ut in praecéptis meis ambulétis et iudícia mea custodiátis et operémini.</b>
<br><!--{END:_2NEr_CIT}-->
<p><span class="redsmall">Responsorium breve</span>
<br><!--{BEGIN:_2NEr_RESP}-->
<br><b><span class="red">R.</span> Confitébimur tibi, Deus, <span class="red">*</span> Et invocábimus nomen tuum. Confitébimur.</b>
<br><b><span class="red">V.</span> Narrábimus mirabília tua. <span class="red">*</span> Et invocábimus nomen tuum. Glória Patri. Confitébimur.</b>
<br><!--{END:_2NEr_RESP}-->
<br><span class="redsmall">Ad Benedictus, antiphona ut in Proprio de Tempore.</span>
<p><span class="redsmall">Preces</span>
<br><!--{BEGIN:_2NEr_PROSBY}-->
<br><b>Salvatóri nostro grátias agámus, qui in hunc mundum descéndit ut esset Deus nobíscum. Eum invocémus clamántes:</b>
<br><i>&nbsp;&nbsp;&nbsp;&nbsp; Christe, Rex glóriae, sis lux et gáudium nostrum.</i>
<p><b>Christe Dómine, lux óriens ex alto, primítiae resurrectiónis futúrae,</b>
<br><b><span class="red">—</span> da nos te sequi, ne in umbra mortis sedeámus, sed ut in lúmine vitae ambulémus.</b>
<br><b>Bonitátem tuam in ómnibus creatúris diffúsam nobis osténde,</b>
<br><b><span class="red">—</span> ut tuam ubíque glóriam contemplémur.</b>
<br><b>Ne patiáris, Dómine, hódie malo nos vinci,</b>
<br><b><span class="red">—</span> sed fac ut in bono nos vincámus malum.</b>
<br><b>Qui in Iordáne baptizátus, a Sancto Spíritu es inúnctus,</b>
<br><b><span class="red">—</span> da nos hódie grátia agi Sancti Spíritus tui.</b>
<br><!--{END:_2NEr_PROSBY}-->
<p><b>Pater noster.</b>
<p><span class="redsmall">Oratio, ut in Proprio de Tempore.</span>
<p><span class="redsmall">Conclusio Horae, ut in Ordinario.</span>
Ad Horam mediam
<br><span class="redsmall">PSALMÓDIA</span>
 <p><b><span class="red">Ant. 1</span> 
<!--{BEGIN:_2NE9_ANT1}--><!--{BEGIN:_2NE2_ANT1}--><!--{BEGIN:_2NE3_ANT1}-->In páscuis viréntibus Dóminus me collocávit, allelúia.<!--{END:_2NE3_ANT1}--><!--{END:_2NE2_ANT1}--><!--{END:_2NE9_ANT1}--></b>
<br><b><span class="red">Ant. 2</span> 
<!--{BEGIN:_2NE9_ANT2}--><!--{BEGIN:_2NE2_ANT2}--><!--{BEGIN:_2NE3_ANT2}-->In Israel magnum nomen Dómini, allelúia.<!--{END:_2NE3_ANT2}--><!--{END:_2NE2_ANT2}--><!--{END:_2NE9_ANT2}--></b>
<br><b><span class="red">Ant. 3</span> 
<!--{BEGIN:_2NE9_ANT3}--><!--{BEGIN:_2NE2_ANT3}--><!--{BEGIN:_2NE3_ANT3}-->Terra trémuit et quiévit, cum exsúrgeret in iudícium Deus, allelúia.<!--{END:_2NE3_ANT3}--><!--{END:_2NE2_ANT3}--><!--{END:_2NE9_ANT3}--></b>
Ad Tertiam
<p><span class="redsmall">Lectio brevis</span>
<br><!--{BEGIN:_2NE9_CIT}-->
<div align="right" class="red">Rom 5, 1-2. 5</span></div>
<b>Iustificáti ex fide, pacem habémus ad Deum per Dóminum nostrum Iesum Christum, per quem et accéssum habémus fide in grátiam istam, in qua stamus et gloriámur in spe glóriae Dei. Spes autem non confúndit, quia cáritas Dei diffúsa est in córdibus nostris per Spíritum Sanctum, qui datus est nobis.</b>
<br><!--{END:_2NE9_CIT}-->
<!--{BEGIN:_2NE9_RESP}-->
<b><span class="red">V.</span>
Misericórdias Dómini in aetérnum cantábo.
<br><span class="red">R.</span>
In generatiónem et generatiónem annuntiábo veritátem tuam.</b>
<!--{END:_2NE9_RESP}-->
Ad Sextam
<p><span class="redsmall">Lectio brevis</span>
<br><!--{BEGIN:_2NE2_CIT}-->
<div align="right" class="red">Rom 8, 26</span></div>
<b>Spíritus ádiuvat infirmitátem nostram; nam quid orémus, sicut opórtet, nescímus, sed ipse Spíritus interpéllat gemítibus inenarrabílibus.</b>
<br><!--{END:_2NE2_CIT}-->
<!--{BEGIN:_2NE2_RESP}-->
<b><span class="red">V.</span>
Appropínquet deprecátio mea in conspéctu tuo, Dómine.
<br><span class="red">R.</span>
Iuxta verbum tuum da mihi intelléctum.</b>
<!--{END:_2NE2_RESP}-->
Ad Nonam
<p><span class="redsmall">Lectio brevis</span>
<br><!--{BEGIN:_2NE3_CIT}-->
<div align="right" class="red">2 Cor 1, 21-22</span></div>
<b>Confírmat nos vobíscum in Christum et unxit nos Deus, et signávit nos et dedit arrabónem Spíritus in córdibus nostris.</b>
<br><!--{END:_2NE3_CIT}-->
<!--{BEGIN:_2NE3_RESP}-->
<b><span class="red">V.</span>
Dóminus illuminátio mea et salus mea.
<br><span class="red">R.</span>
Dóminus protéctor vitae meae.</b>
<!--{END:_2NE3_RESP}-->

<center><p>Ad II Vesperas</center>
<p><b><span class="red">V.</span>
Deus, in adiutórium meum inténde.</b>
<br><b><span class="red">R.</span>
Dómine, ad adiuvándum me festína.</b>
<p><b>Glória Patri. Sicut erat. <span class="red">(</span>Aleluja.<span class="red">)</span></b>
<p><span class="redsmall">HYMNUS</span>
<br><!--{BEGIN:_2NEv_HYMNUS}-->
<b>
<p>O lux, beáta Trínitas
<br>et principális Unitas,
<br>iam sol recédit ígneus:
<br>infúnde lumen córdibus.

<p>Te mane laudum cármine,
<br>te deprecémur véspere;
<br>te nostra supplex glória
<br>per cuncta laudet sacula.

<p>Christum rogámus et Patrem,
<br>Christi Patrísque Spíritum;
<br>unum potens per ómnia,
<br>fove precántes, Trínitas. Amen.
</b>
<!--{END:_2NEv_HYMNUS}-->
<p><span class="redsmall">PSALMÓDIA</span>
<p><b><span class="red">Ant. 1</span><!--{BEGIN:_2NEv_ANT1}-->Sacérdos in aetérnum Christus Dóminus secúndum órdinem Melchísedech, allelúia.<!--{END:_2NEv_ANT1}--></b>
<br><b><span class="red">Ant. 2</span><!--{BEGIN:_2NEv_ANT2}-->Deus noster in caelo; ómnia quaecúmque vóluit, fecit, allelúia.<!--{END:_2NEv_ANT2}--></b>
<br><b><span class="red">Ant. 3</span><!--{BEGIN:_2NEv_ANT3}-->Laudem dícite Deo, omnes servi eius, pusílli et magni, allelúia.<!--{END:_2NEv_ANT3}--></b>
<p><span class="redsmall">Lectio brevis</span>
<br><!--{BEGIN:_2NEv_CIT}-->
<div align="right" class="red">2 Th 2, 13-14</span></div>
<b>Debémus grátias ágere Deo semper pro vobis, fratres, dilécti a Dómino, quod elégerit vos Deus primítias in salútem in sanctificatióne Spíritus et fide veritátis, ad quod et vocávit vos per evangélium nostrum in acquisitiónem glóriae Dómini nostri Iesu Christi.</b>
<br><!--{END:_2NEv_CIT}-->
<p><span class="redsmall">Responsorium breve</span>
<br><!--{BEGIN:_2NEv_RESP}-->
<br><b><span class="red">R.</span> Magnus Dóminus noster, <span class="red">*</span> Et magna virtus eius. Magnus.</b>
<br><b><span class="red">V.</span> Et sapiéntiae eius non est númerus. <span class="red">*</span> Et magna virtus eius. Glória Patri. Magnus.</b>
<br><!--{END:_2NEv_RESP}-->
<br><span class="redsmall">Ad Magnificat, antiphona ut in Proprio de Tempore.</span>
<p><span class="redsmall">Preces</span>
<br><!--{BEGIN:_2NEv_PROSBY}-->
<br><b>Laus et honor Christo, qui salváre in perpétuum potest accedéntes per semetípsum ad Deum, semper vivens ad interpellándum pro nobis. Qua fide suffúlti eum implorémus:</b>
<br><i>&nbsp;&nbsp;&nbsp;&nbsp; Meménto pópuli tui, Dómine.</i>
<p><b>Iam declinánte die, Sol iustítia, te super cunctum genus humánum invocámus,</b>
<br><b><span class="red">—</span> ut luce tua, numquam decidénte, omnes sine fine fruántur.</b>
<br><b>Custódi testaméntum, quod sánguine divíno sanxísti,</b>
<br><b><span class="red">—</span> et sanctífica Ecclésiam tuam, ut sit immaculáta.</b>
<br><b>Meménto, Dómine, congregatiónis tuae,</b>
<br><b><span class="red">—</span> loci habitatiónis tuae.</b>
<br><b>In viam pacis et prosperitátis dírige iter faciéntes,</b>
<br><b><span class="red">—</span> ut cum salúte et gáudio ad optáta loca pervéniant.</b>
<br><b>Animas, Dómine, súscipe defunctórum,</b>
<br><b><span class="red">—</span> véniam tuam eis concéde et glóriam sempitérnam.</b>
<br><!--{END:_2NEv_PROSBY}-->
<p><b>Pater noster.</b>
<p><span class="redsmall">Oratio, ut in Proprio de Tempore.</span>
<p><span class="redsmall">Conclusio Horae, ut in Ordinario.</span>
</body>
</html>
