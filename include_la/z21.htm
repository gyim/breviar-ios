<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 20 (21), 2-8. 14</title>
</head>
<body>
<!--{BEGIN:ZALM21}-->
<center><b><font color="#FF0000">Psalmus 20 (21), 2-8. 14</font></b>
<br><font color="#FF0000">Gratiarum actio pro regis victoria</font></center>
<!--{BEGIN:MYSLIENKA_K_ZALMU}--><p><i>Accepit vitam, ut resurgeret, et longitudinem dierum in saeculum saeculi</i> (S. Irenaeus).<!--{END:MYSLIENKA_K_ZALMU}-->
<p><b>Dómine in virtúte tua laetábitur rex, *</b>
<br><b>&nbsp;&nbsp;&nbsp; et super salutáre tuum exsultábit veheménter.</b>
<br><b>Desidérium cordis eius tribuísti ei *</b>
<br><b>&nbsp;&nbsp;&nbsp; et voluntátem labiórum eius non denegásti.</b>
<br><b>Quóniam praevenísti eum in benedictiónibus dulcédinis; *</b>
<br><b>&nbsp;&nbsp;&nbsp; posuísti in cápite eius corónam de auro puríssimo.</b>
<br><b>Vitam pétiit a te, et tribuísti ei, *</b>
<br><b>&nbsp;&nbsp;&nbsp; longitúdinem diérum in saeculum et in saeculum saeculi.</b>
<font color="#FF0000">—</font>
<p><b>Magna est glória eius in salutári tuo, *</b>
<br><b>&nbsp;&nbsp;&nbsp; magnificéntiam et decórem impónes super eum;</b>
<br><b>quóniam pones eum benedictiónem in saeculum saeculi, *</b>
<br><b>&nbsp;&nbsp;&nbsp; laetificábis eum in gáudio ante vultum tuum.</b>
<br><b>Quóniam rex sperat in Dómino</b>
<br><b>&nbsp;&nbsp;&nbsp; et in misericórdia Altíssimi non commovébitur.</b>
<font color="#FF0000">—</font>
<p><b>Exaltáre, Dómine, in virtúte tua; *</b>
<br><b>&nbsp;&nbsp;&nbsp; cantábimus et psallémus virtútes tuas.</b>
<!--{END:ZALM21}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
