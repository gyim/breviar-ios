<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Canticum – Sap 9, 1-6. 9-11</title>
</head>
<body>
<!--{BEGIN:CHVAL_MUD9}-->
<center><b><font color="#FF0000">Canticum</font></b>
<br><font color="#FF0000">Domine, da mihi sapientiam
<sup><a href="/include/kat_mud9.htm" class="red">*</a></sup>
</font></center>
<div align=right><font color="#FF0000">Sap 9, 1-6. 9-11</font></div>
<!--{BEGIN:MYSLIENKA_K_ZALMU}--><i>Dabo vobis os et sapientiam, cui non poterunt resistere ... adversarii vestri</i> (Lc 21, 15).<!--{END:MYSLIENKA_K_ZALMU}-->
<p><b>Deus patrum meórum et Dómine misericórdiae, *</b>
<br><b>&nbsp;&nbsp;&nbsp; qui fecísti ómnia verbo tuo</b>
<br><b>et sapiéntia tua constituísti hóminem, *</b>
<br><b>&nbsp;&nbsp;&nbsp; ut dominarétur creatúris, quae a te factae sunt,</b>
<br><b>et dispóneret orbem terrárum in sanctitáte et iustítia *</b>
<br><b>&nbsp;&nbsp;&nbsp; et in directióne cordis iudícium iudicáret,</b>
<br><b>da mihi sédium tuárum assistrícem sapiéntiam *</b>
<br><b>&nbsp;&nbsp;&nbsp; et noli me reprobáre a púeris tuis,</b>
<br><b>quóniam servus tuus sum ego et fílius ancíllae tuae, †</b>
<br><b>&nbsp;&nbsp;&nbsp; homo infírmus et exígui témporis *</b>
<br><b>&nbsp;&nbsp;&nbsp; et minor ad intelléctum iudícii et legum.</b>
<font color="#FF0000">—</font>
<p><b>Nam, et si quis erit consummátus inter fílios hóminum, †</b>
<br><b>&nbsp;&nbsp;&nbsp; si ab illo abfúerit sapiéntia tua, *</b>
<br><b>&nbsp;&nbsp;&nbsp; in níhilum computábitur.</b>
<font color="#FF0000">—</font>
<p><b>Et tecum sapiéntia, quae novit ópera tua, *</b>
<br><b>&nbsp;&nbsp;&nbsp; quae et áffuit tunc, cum orbem terrárum fáceres,</b>
<br><b>et sciébat quid esset plácitum in óculis tuis *</b>
<br><b>&nbsp;&nbsp;&nbsp; et quid diréctum in praecéptis tuis.</b>
<font color="#FF0000">—</font>
<p><b>Emítte illam de caelis sanctis tuis *</b>
<br><b>&nbsp;&nbsp;&nbsp; et a sede magnitúdinis tuae mitte illam,</b>
<br><b>ut mecum sit et mecum labóret, *</b>
<br><b>&nbsp;&nbsp;&nbsp; ut sciam quid accéptum sit apud te.</b>
<font color="#FF0000">—</font>
<p><b>Scit enim illa ómnia et intéllegit †</b>
<br><b>&nbsp;&nbsp;&nbsp; et dedúcet me in opéribus meis sóbrie *</b>
<br><b>&nbsp;&nbsp;&nbsp; et custódiet me in sua glória.</b>
<!--{END:CHVAL_MUD9}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
