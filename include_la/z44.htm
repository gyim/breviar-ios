<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 43 (44)</title>
</head>
<body>
<!--{BEGIN:ZALM44_I}-->
<center><b><font color="#FF0000">Psalmus 43 (44)</font></b>
<br><font color="#FF0000">Populi calamitates</font></center>
<!--{BEGIN:MYSLIENKA_K_ZALMU}--><p><i>In his omnibus superamus propter eum, qui dilexit nos</i> (Rom 8, 37).<!--{END:MYSLIENKA_K_ZALMU}-->
<center><p><b><font color="#FF0000">I</font></b></center>
<p><b>Deus, áuribus nostris audívimus; †<br>
&nbsp;&nbsp;&nbsp; patres nostri annuntiavérunt nobis *<br>
&nbsp;&nbsp;&nbsp; opus, quod operátus es in diébus eórum, in diébus antíquis.<br>
Tu manu tua gentes depulísti et plantásti illos *<br>
&nbsp;&nbsp;&nbsp; znièil si národy afflixísti pópulos et dilatásti eos.</b>
<font color="#FF0000">—</font>
<p><b>Nec enim in gládio suo possedérunt terram, *<br>
&nbsp;&nbsp;&nbsp; et bráchium eórum non salvávit eos;<br>
sed déxtera tua et bráchium tuum et illuminátio vultus tui, *<br>
&nbsp;&nbsp;&nbsp; quóniam complacuísti in eis.</b>
<font color="#FF0000">—</font>
<p><b>Tu es rex meus et Deus meus, *<br>
&nbsp;&nbsp;&nbsp; qui mandas salútes Iacob.<br>
In te inimícos nostros proiécimus, *<br>
&nbsp;&nbsp;&nbsp; et in nómine tuo conculcávimus insurgéntes in nos.</b>
<font color="#FF0000">—</font>
<p><b>Non enim in arcu meo sperábo, *<br>
&nbsp;&nbsp;&nbsp; et gládius meus non salvábit me.<br>
Tu autem salvásti nos de affligéntibus nos *<br>
&nbsp;&nbsp;&nbsp; et odiéntes nos confudísti.<br>
In Deo gloriábimur tota die *<br>
&nbsp;&nbsp;&nbsp; et in nómine tuo confitébimur in saeculum.</b>
<!--{END:ZALM44_I}-->
<br><!--{BEGIN:ZALM44_II}-->
<center><b><font color="#FF0000">II</font></b></center>
<p><b>Nunc autem reppulísti et confudísti nos *<br>
&nbsp;&nbsp;&nbsp; et non egrediéris, Deus, cum virtútibus nostris.<br>
Convertísti nos retrórsum coram inimícis nostris, *<br>
&nbsp;&nbsp;&nbsp; et, qui odérunt nos, diripuérunt sibi.<br>
Dedísti nos tamquam oves ad vescéndum *<br>
&nbsp;&nbsp;&nbsp; et in géntibus dispersísti nos.</b>
<font color="#FF0000">—</font>
<p><b>Vendidísti pópulum tuum sine lucro, *<br>
&nbsp;&nbsp;&nbsp; nec dítior factus es in commutatióne eórum.<br>
Posuísti nos oppróbrium vicínis nostris, *<br>
&nbsp;&nbsp;&nbsp; subsannatiónem et derísum his, qui sunt in circúitu nostro.<br>
Posuísti nos similitúdinem in géntibus, *<br>
&nbsp;&nbsp;&nbsp; commotiónem cápitis in pópulis.</b>
<font color="#FF0000">—</font>
<p><b>Tota die verecúndia mea contra me est, *<br>
&nbsp;&nbsp;&nbsp; et confúsio faciéi mea coopéruit me<br>
a voce exprobrántis et obloquéntis, *<br>
&nbsp;&nbsp;&nbsp; a fácie inimíci et ultóris.</b>
<!--{END:ZALM44_II}-->
<br><!--{BEGIN:ZALM44_III}-->
<center><b><font color="#FF0000">III</font></b></center>
<p><b>Haec ómnia venérunt super nos, †<br>
&nbsp;&nbsp;&nbsp; nec oblíti sumus te; *<br>
&nbsp;&nbsp;&nbsp; et iníque non égimus in testaméntum tuum.<br>
Et non recéssit retro cor nostrum, *<br>
&nbsp;&nbsp;&nbsp; nec declinavérunt gressus nostri a via tua;<br>
sed humiliásti nos in loco vúlpium *<br>
&nbsp;&nbsp;&nbsp; et operuísti nos umbra mortis.</b>
<font color="#FF0000">—</font>
<p><b>Si oblíti fuérimus nomen Dei nostri *<br>
&nbsp;&nbsp;&nbsp; et si expandérimus manus nostras ad deum aliénum,<br>
nonne Deus requíret ista? *<br>
&nbsp;&nbsp;&nbsp; Ipse enim novit abscóndita cordis.<br>
Quóniam propter te mortificámur tota die, *<br>
&nbsp;&nbsp;&nbsp; aestimáti sumus sicut oves occisiónis.</b>
<font color="#FF0000">—</font>
<p><b>Evígila quare obdórmis, Dómine? *<br>
&nbsp;&nbsp;&nbsp; Exsúrge et ne repéllas in finem.<br>
Quare fáciem tuam avértis, *<br>
&nbsp;&nbsp;&nbsp; oblivísceris inópiae nostrae et tribulatiónis nostrae?</b>
<font color="#FF0000">—</font>
<p><b>Quóniam humiliáta est in púlvere ánima nostra, *<br>
&nbsp;&nbsp;&nbsp; conglutinátus est in terra venter noster.<br>
Exsúrge, Dómine, ádiuva nos *<br>
&nbsp;&nbsp;&nbsp; et rédime nos propter misericórdiam tuam.</b>
<!--{END:ZALM44_III}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
