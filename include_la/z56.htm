<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 55 (56)</title>
</head>
<body>
<!--{BEGIN:ZALM56}-->
<center><b><font color="#FF0000">Psalmus 55 (56), 2-7b. 9-14</font></b>
<br><font color="#FF0000">Fiducia in Domini verbo collocata</font></center>
<!--{BEGIN:MYSLIENKA_K_ZALMU}--><p><i>Christus in passione monstratur</i> (S. Hieronymus).<!--{END:MYSLIENKA_K_ZALMU}-->
<p><b>Miserére mei, Deus, quóniam conculcávit me homo, *<br>
&nbsp;&nbsp;&nbsp; tota die impúgnans oppréssit me.<br>
Conculcavérunt me inimíci mei tota die, *<br>
&nbsp;&nbsp;&nbsp; quóniam multi pugnant advérsum me, Altíssime.</b>
<font color="#FF0000">—</font>
<p><b>In quacúmque die timébo, *<br>
&nbsp;&nbsp;&nbsp; ego in te sperábo.<br>
In Deo, cuius laudábo sermónem, †<br>
&nbsp;&nbsp;&nbsp; in Deo sperávi; *<br>
&nbsp;&nbsp;&nbsp; non timébo: quid fáciet mihi caro?<br>
Tota die rem meam perturbábant, *<br>
&nbsp;&nbsp;&nbsp; advérsum me omnes cogitatiónes eórum in malum.<br>
Concitábant iúrgia, insidiabántur, *<br>
&nbsp;&nbsp;&nbsp; ipsi calcáneum meum observábant.</b>
<font color="#FF0000">—</font>
<p><b><!--{END:ZALM56}-->
Sicut quaesierunt animam meam, †<br>
&nbsp;&nbsp;&nbsp; ita pro iniquitate retribue illis, *<br>
&nbsp;&nbsp;&nbsp; in ira populos prosterne, Deus.<br>
<!--{BEGIN:ZALM56}-->
Peregrinatiónes meas tu numerásti: †<br>
&nbsp;&nbsp;&nbsp; pone lácrimas meas in utre tuo; *<br>
&nbsp;&nbsp;&nbsp; nonne in supputatióne tua?</b>
<font color="#FF0000">—</font>
<p><b>Tunc converténtur inimíci mei retrórsum, †<br>
&nbsp;&nbsp;&nbsp; in quacúmque die invocávero: *<br>
&nbsp;&nbsp;&nbsp; ecce cognóvi quóniam Deus meus es.</b>
<font color="#FF0000">—</font>
<p><b>In Deo, cuius laudábo sermónem, *<br>
&nbsp;&nbsp;&nbsp; in Dómino, cuius laudábo sermónem,<br>
in Deo sperávi; *<br>
&nbsp;&nbsp;&nbsp; non timébo: quid fáciet mihi homo?</b>
<font color="#FF0000">—</font>
<p><b>Super me sunt, Deus, vota tua; *<br>
&nbsp;&nbsp;&nbsp; reddam laudatiónes tibi,<br>
quóniam eripuísti ánimam meam de morte †<br>
&nbsp;&nbsp;&nbsp; et pedes meos de lapsu, *<br>
&nbsp;&nbsp;&nbsp; ut ámbulem coram Deo in lúmine vivéntium.</b>
<!--{END:ZALM56}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
