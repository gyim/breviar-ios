<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 131 (132)</title>
</head>
<body>
<!--{BEGIN:ZALM132_I}-->
<center><b><span class="red">Psalmus 131 (132)</span></b>
<br><span class="red">Divina promissa domui David data</span></center>
<!--{BEGIN:PSALMODIA_MYSLIENKA}--><p><i>Dabit illi Dominus Deus sedem David patris eius</i> (Lc 1, 32).<!--{END:PSALMODIA_MYSLIENKA}-->
<center><b><span class="red">I</span></b></center>
<p><b>Meménto, Dómine, David *</b>
<br><b>&nbsp;&nbsp;&nbsp; et omnis mansuetúdinis eius,</b>
<br><b>iurávit Dómino, *</b>
<br><b>&nbsp;&nbsp;&nbsp; votum vovit Poténti Iacob:</b>
<span class="red">—</span>
<p><b>«Non introíbo in tabernáculum domus meae, *</b>
<br><b>&nbsp;&nbsp;&nbsp; non ascéndam in lectum strati mei,</b>
<br><b>non dabo somnum óculis meis *</b>
<br><b>&nbsp;&nbsp;&nbsp; et pálpebris meis dormitatiónem,</b>
<br><b>donec invéniam locum Dómino, *</b>
<br><b>&nbsp;&nbsp;&nbsp; tabernáculum Poténti Iacob».</b>
<span class="red">—</span>
<p><b>Ecce audívimus eam esse in Ephratha, *</b>
<br><b>&nbsp;&nbsp;&nbsp; invénimus eam in campis Iaar.</b>
<br><b>Ingrediámur in tabernáculum eius, *</b>
<br><b>&nbsp;&nbsp;&nbsp; adorémus ad scabéllum pedum eius.</b>
<span class="red">—</span>
<p><b>Surge, Dómine, in réquiem tuam, *</b>
<br><b>&nbsp;&nbsp;&nbsp; tu et arca fortitúdinis tuae.</b>
<br><b>Sacerdótes tui induántur iustítiam, *</b>
<br><b>&nbsp;&nbsp;&nbsp; et sancti tui exsúltent.</b>
<br><b>Propter David servum tuum *</b>
<br><b>&nbsp;&nbsp;&nbsp; non avértas fáciem christi tui.</b>
<!--{END:ZALM132_I}--><!--{BEGIN:ZALM132_II}-->
<center><b><span class="red">II</span></b></center>
<p><b>Iurávit Dóminus David veritátem *</b>
<br><b>&nbsp;&nbsp;&nbsp; et non recédet ab ea:</b>
<br><b>«De fructu ventris tui *</b>
<br><b>&nbsp;&nbsp;&nbsp; ponam super sedem tuam.</b>
<br><b>Si custodíerint fílii tui testaméntum meum *</b>
<br><b>&nbsp;&nbsp;&nbsp; et testimónia mea, qua docébo eos,</b>
<br><b>fílii eórum usque in saeculum *</b>
<br><b>&nbsp;&nbsp;&nbsp; sedébunt super sedem tuam».</b>
<span class="red">—</span>
<p><b>Quóniam elégit Dóminus Sion, *</b>
<br><b>&nbsp;&nbsp;&nbsp; desiderávit eam in habitatiónem sibi:</b>
<br><b>«Haec réquies mea in saeculum saeculi; *</b>
<br><b>&nbsp;&nbsp;&nbsp; hic habitábo, quóniam desiderávi eam.</b>
<span class="red">—</span>
<p><b>Cibária eius benedícens benedícam, *</b>
<br><b>&nbsp;&nbsp;&nbsp; páuperes eius saturábo pánibus.</b>
<br><b>Sacerdótes eius índuam salutári, *</b>
<br><b>&nbsp;&nbsp;&nbsp; et sancti eius exsultatióne exsultábunt.</b>
<span class="red">—</span>
<p><b>Illic germináre fáciam cornu David, *</b>
<br><b>&nbsp;&nbsp;&nbsp; parábo lucérnam christo meo.</b>
<br><b>Inimícos eius índuam confusióne, *</b>
<br><b>&nbsp;&nbsp;&nbsp; super ipsum autem efflorébit diadéma eius».</b>
<!--{END:ZALM132_II}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
