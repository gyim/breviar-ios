<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 41 (42)</title>
</head>
<body>
<!--{BEGIN:ZALM42}-->
<center><b><font color="#FF0000">Psalmus 41 (42)</font></b>
<br><font color="#FF0000">Desiderium Domini et templi eius
<sup><a href="/include/kat_z42.htm" class="red">*</a></sup>
</font></center>
<!--{BEGIN:PSALMODIA_MYSLIENKA}--><p><i>Qui sitit, veniat; qui vult, accipiat aquam vitae</i> (Ap 22, 17).<!--{END:PSALMODIA_MYSLIENKA}-->
<p><b>Quemádmodum desíderat cervus ad fontes aquárum, *</b>
<br><b>&nbsp;&nbsp;&nbsp; ita desíderat ánima mea ad te, Deus.</b>
<br><b><font color="#FF0000">†</font> Sitívit ánima mea ad Deum, Deum vivum; *</b>
<br><b>&nbsp;&nbsp;&nbsp; quando véniam et apparébo ante fáciem Dei?</b>
<font color="#FF0000">—</font>
<p><b>Fuérunt mihi lácrima meae panis die ac nocte, *</b>
<br><b>&nbsp;&nbsp;&nbsp; dum dícitur mihi quotídie: «Ubi est Deus tuus?».</b>
<br><b>Haec recordátus sum et effúdi in me ánimam meam; †</b>
<br><b>&nbsp;&nbsp;&nbsp; quóniam transíbam in locum tabernáculi admirábilis *</b>
<br><b>&nbsp;&nbsp;&nbsp; usque ad domum Dei,</b>
<br><b>in voce exsultatiónis et confessiónis, *</b>
<br><b>&nbsp;&nbsp;&nbsp; multitúdinis festa celebrántis.</b>
<font color="#FF0000">—</font>
<p><b>Quare tristis es, ánima mea, *</b>
<br><b>&nbsp;&nbsp;&nbsp; et quare conturbáris in me?</b>
<br><b>Spera in Deo, quóniam adhuc confitébor illi, *</b>
<br><b>&nbsp;&nbsp;&nbsp; salutáre vultus mei et Deus meus.</b>
<font color="#FF0000">—</font>
<p><b>In meípso ánima mea contristáta est; †</b>
<br><b>&nbsp;&nbsp;&nbsp; proptérea memor ero tui *</b>
<br><b>&nbsp;&nbsp;&nbsp; de terra Iordánis et Hermónim, de monte Misar.</b>
<br><b>Abýssus abýssum ínvocat in voce cataractárum tuárum; *</b>
<br><b>&nbsp;&nbsp;&nbsp; omnes gúrgites tui et fluctus tui super me transiérunt.</b>
<font color="#FF0000">—</font>
<p><b>In die mandávit Dóminus misericórdiam suam, †</b>
<br><b>&nbsp;&nbsp;&nbsp; et nocte cánticum eius apud me est: *</b>
<br><b>&nbsp;&nbsp;&nbsp; orátio ad Deum vitae meae.</b>
<br><b>Dicam Deo: *</b>
<br><b>&nbsp;&nbsp;&nbsp; «Suscéptor meus es.</b>
<br><b>Quare oblítus es mei, †</b>
<br><b>&nbsp;&nbsp;&nbsp; et quare contristátus incédo, *</b>
<br><b>&nbsp;&nbsp;&nbsp; dum afflígit me inimícus?».</b>
<br><b>Dum confringúntur ossa mea, †</b>
<br><b>&nbsp;&nbsp;&nbsp; exprobravérunt mihi, qui tríbulant me, *</b>
<br><b>&nbsp;&nbsp;&nbsp; dum dicunt mihi quotídie: «Ubi est Deus tuus?».</b>
<font color="#FF0000">—</font>
<p><b>Quare tristis es, ánima mea, *</b>
<br><b>&nbsp;&nbsp;&nbsp; et quare conturbáris in me?</b>
<br><b>Spera in Deo, quóniam adhuc confitébor illi, *</b>
<br><b>&nbsp;&nbsp;&nbsp; salutáre vultus mei et Deus meus.</b>
<!--{END:ZALM42}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
