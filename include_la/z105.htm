<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 104 (105)</title>
</head>
<body>
<!--{BEGIN:ZALM105_I}-->
<center><b><font color="#FF0000">Psalmus 104 (105)</font></b>
<br><font color="#FF0000">Dominus promissionibus fidelis</font></center>
<!--{BEGIN:PSALMODIA_MYSLIENKA}--><p><i>Apostoli gentibus manifestant mirabilia Dei in adventu eius</i> (S. Athanasius).<!--{END:PSALMODIA_MYSLIENKA}-->
<center><p><b><font color="#FF0000">I</font></b></center>
<p><b>{v}1{/v}Confitémini Dómino et invocáte nomen eius, *<br>
&nbsp;&nbsp;&nbsp; annuntiáte inter gentes ópera eius.<br>
{v}2{/v}Cantáte ei et psállite ei, *<br>
&nbsp;&nbsp;&nbsp; meditámini in ómnibus mirabílibus eius.<br>
{v}3{/v}Laudámini in nómine sancto eius, *<br>
&nbsp;&nbsp;&nbsp; laetétur cor quaeréntium Dóminum.</b>
<font color="#FF0000">—</font>
<p><b>{v}4{/v}Quaerite Dóminum et poténtiam eius, *<br>
&nbsp;&nbsp;&nbsp; quaerite fáciem eius semper.<br>
{v}5{/v}Mementóte mirabílium eius, quae fecit, *<br>
&nbsp;&nbsp;&nbsp; prodígia eius et iudícia oris eius:<br>
{v}6{/v}semen Abraham, servi eius, *<br>
&nbsp;&nbsp;&nbsp; fílii Iacob, elécti eius.</b>
<font color="#FF0000">—</font>
<p><b>{v}7{/v}Ipse Dóminus Deus noster; *<br>
&nbsp;&nbsp;&nbsp; in univérsa terra iudícia eius.<br>
{v}8{/v}Memor fuit in saeculum testaménti sui, *<br>
&nbsp;&nbsp;&nbsp; verbi, quod mandávit in mille generatiónes,<br>
{v}9{/v}quod dispósuit cum Abraham, *<br>
&nbsp;&nbsp;&nbsp; et iuraménti sui ad Isaac.</b>
<font color="#FF0000">—</font>
<p><b>{v}10{/v}Et státuit illud Iacob in praecéptum *<br>
&nbsp;&nbsp;&nbsp; et Israel in testaméntum aetérnum<br>
{v}11{/v}dicens: «Tibi dabo terram Chánaan *<br>
&nbsp;&nbsp;&nbsp; funículum hereditátis vestrae».<br>
{v}12{/v}Cum essent número brevi, *<br>
&nbsp;&nbsp;&nbsp; paucíssimi et peregríni in ea<br>
{v}13{/v}et pertransírent de gente in gentem *<br>
&nbsp;&nbsp;&nbsp; et de regno ad pópulum álterum,<br>
{v}14{/v}non permísit hóminem nocére eis *<br>
&nbsp;&nbsp;&nbsp; et corrípuit pro eis reges:<br>
{v}15{/v}«Nolíte tángere christos meos *<br>
&nbsp;&nbsp;&nbsp; et in prophétis meis nolíte malignári».</b>
<!--{END:ZALM105_I}-->
<br><!--{BEGIN:ZALM105_II}-->
<center><b><font color="#FF0000">II</font></b></center>
<p><b>{v}16{/v}Et vocávit famem super terram *<br>
&nbsp;&nbsp;&nbsp; et omne báculum panis contrívit.<br>
{v}17{/v}Misit ante eos virum, *<br>
&nbsp;&nbsp;&nbsp; in servum venúmdatus est Ioseph.<br>
{v}18{/v}Strinxérunt in compédibus pedes eius, *<br>
&nbsp;&nbsp;&nbsp; in ferrum intrávit collum eius,<br>
{v}19{/v}donec veníret verbum eius, *<br>
&nbsp;&nbsp;&nbsp; elóquium Dómini purgáret eum.</b>
{v}20{/v}Misit rex et solvit eum, *<br>
&nbsp;&nbsp;&nbsp; princeps populórum, et dimísit eum;<br>
{v}21{/v}constítuit eum dóminum domus suae *<br>
&nbsp;&nbsp;&nbsp; et príncipem omnis possessiónis suae,<br>
{v}22{/v}ut erudíret príncipes eius sicut semetípsum *<br>
&nbsp;&nbsp;&nbsp; et senes eius prudéntiam docéret.</b>
<!--{END:ZALM105_II}-->
<br><!--{BEGIN:ZALM105_III}-->
<center><b><font color="#FF0000">III</font></b></center>
<p><b>{v}23{/v}Et intrávit Israel in AEgýptum, *<br>
&nbsp;&nbsp;&nbsp; et Iacob peregrínus fuit in terra Cham.<br>
{v}24{/v}Et auxit pópulum suum veheménter *<br>
&nbsp;&nbsp;&nbsp; et confortávit eum super inimícos eius.<br>
{v}25{/v}Convértit cor eórum, ut odírent pópulum eius *<br>
&nbsp;&nbsp;&nbsp; et dolum fácerent in servos eius.<br>
{v}26{/v}Misit Móysen servum suum, *<br>
&nbsp;&nbsp;&nbsp; Aaron, quem elégit.<br>
{v}27{/v}Pósuit in eis verba signórum suórum *<br>
&nbsp;&nbsp;&nbsp; et prodigiórum in terra Cham.</b>
<font color="#FF0000">—</font>
<p><b>{v}28{/v}Misit ténebras et obscurávit, *<br>
&nbsp;&nbsp;&nbsp; et restitérunt sermónibus eius.<br>
{v}29{/v}Convértit aquas eórum in sánguinem *<br>
&nbsp;&nbsp;&nbsp; et occídit pisces eórum.<br>
{v}30{/v}Edidit terra eórum ranas *<br>
&nbsp;&nbsp;&nbsp; in penetrálibus regum ipsórum.<br>
{v}31{/v}Dixit, et venit coenomýia *<br>
&nbsp;&nbsp;&nbsp; et scínifes in ómnibus fínibus eórum.<br>
{v}32{/v}Pósuit plúvias eórum grándinem, *<br>
&nbsp;&nbsp;&nbsp; ignem comburéntem in terra ipsórum.<br>
{v}33{/v}Et percússit víneas eórum et ficúlneas eórum *<br>
&nbsp;&nbsp;&nbsp; et contrívit lignum fínium eórum.</b>
<font color="#FF0000">—</font>
<p><b>{v}34{/v}Dixit, et venit locústa *<br>
&nbsp;&nbsp;&nbsp; et bruchus, cuius non erat númerus,<br>
{v}35{/v}et comédit omne fenum in terra eórum *<br>
&nbsp;&nbsp;&nbsp; et comédit fructum terrae eórum.<br>
{v}36{/v}Et percússit omne primogénitum in terra eórum, *<br>
&nbsp;&nbsp;&nbsp; primítias omnis róboris eórum.</b>
<font color="#FF0000">—</font>
<p><b>{v}37{/v}Et edúxit eos cum argénto et auro; *<br>
&nbsp;&nbsp;&nbsp; et non erat in tríbubus eórum infírmus.<br>
{v}38{/v}Laetáta est AEgýptus in profectióne eórum, *<br>
&nbsp;&nbsp;&nbsp; quia incúbuit timor eórum super eos.<br>
{v}39{/v}Expándit nubem in protectiónem *<br>
&nbsp;&nbsp;&nbsp; et ignem, ut lucéret eis per noctem.</b>
<font color="#FF0000">—</font>
<p><b>{v}40{/v}Petiérunt, et venit cotúrnix, *<br>
&nbsp;&nbsp;&nbsp; et pane caeli saturávit eos.<br>
{v}41{/v}Dirúpit petram, et fluxérunt aquae, *<br>
&nbsp;&nbsp;&nbsp; abiérunt in sicco flúmina.<br>
{v}42{/v}Quóniam memor fuit verbi sancti sui *<br>
&nbsp;&nbsp;&nbsp; ad Abraham púerum suum.</b>
<font color="#FF0000">—</font>
<p><b>{v}43{/v}Et edúxit pópulum suum in exsultatióne, *<br>
&nbsp;&nbsp;&nbsp; eléctos suos in laetítia.<br>
{v}44{/v}Et dedit illis regiónes géntium, *<br>
&nbsp;&nbsp;&nbsp; et labóres populórum possedérunt,<br>
{v}45{/v}ut custódiant iustificatiónes eius *<br>
&nbsp;&nbsp;&nbsp; et leges eius servent.</b>
<!--{END:ZALM105_III}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
