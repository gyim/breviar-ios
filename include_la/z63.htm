<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 63 (62)</title>
</head>
<body>
<!--{BEGIN:ZALM63}-->
<center><b><font color="#FF0000">Psalmus 63 (62), 2-9</font></b>
<br><font color="#FF0000">Anima Dominum sitiens
<sup><a href="/include/kat_z63.htm" class="red">*</a></sup>
</font></center>
<!--{BEGIN:MYSLIENKA_K_ZALMU}--><p><i>Ad Deum vigilat, qui opera noctis reicit.</i><!--{END:MYSLIENKA_K_ZALMU}-->
<b>
<p>Deus, Deus meus es tu, *
<br>&nbsp;&nbsp;&nbsp; ad te de luce vigilo.
<font color="#FF0000">—</font>
<br>Sitivit in te anima mea, *
<br>&nbsp;&nbsp;&nbsp; te desideravit caro mea.
<br>In terra deserta et arida et inaquosa, †
<br>&nbsp;&nbsp;&nbsp; sic in sancto apparui tibi, *
<br>&nbsp;&nbsp;&nbsp; ut viderem virtutem tuam et gloriam tuam.
<br>Quoniam melior est misericordia tua super vitas, * 
<br>&nbsp;&nbsp;&nbsp; labia mea laudabunt te.
<font color="#FF0000">—</font>
<p>Sic benedicam te in vita mea *
<br>&nbsp;&nbsp;&nbsp; et in nomine tuo levabo manus meas.
<br>Sicut adipe et pinguedine repleatur anima mea, *
<br>&nbsp;&nbsp;&nbsp; et labiis exsultationis laudabit os meum.
<br>Cum memor ero tui super stratum meum, *
<br>&nbsp;&nbsp;&nbsp; in matutinis meditabor de te,
<br>quia fuisti adiutor meus, *
<br>&nbsp;&nbsp;&nbsp; et in velamento alarum tuarum exsultabo.
<font color="#FF0000">—</font>
<p>Adhaesit anima mea post te, *
<br>&nbsp;&nbsp;&nbsp; me suscepit dextera tua.
</p>
</b>
<!--{END:ZALM63}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
