<html>
<head>
	<meta http-equiv="Content-Type" content="text/html; charset=windows-1250">
	<meta name="Author" content="Juraj Videky">
	<link rel="stylesheet" type="text/css" href="../breviar.css">
	<title>Psalmus 24 (25)</title>
</head>
<body>
<!--{BEGIN:ZALM25_I}--><center><b><font color="#FF0000">Psalmus 24 (25)</font></b>
<br><font color="#FF0000">Imploratio veniae et salutis</font></center>
<!--{BEGIN:PSALMODIA_MYSLIENKA}--><p><i>Spes non confundit</i> (Rom 5, 5).<!--{END:PSALMODIA_MYSLIENKA}-->
<center><p><b><font color="#FF0000">I</font></b></center>
<p><b>Ad te, Dómine, levávi ánimam meam, *<br>
&nbsp;&nbsp;&nbsp; Deus meus, in te confído: non erubéscam.<br>
Neque exsúltent super me inimíci mei, *<br>
&nbsp;&nbsp;&nbsp; étenim univérsi, qui sústinent te, non confundéntur.<br>
Confundántur infidéliter agéntes *<br>
&nbsp;&nbsp;&nbsp; propter vanitátem.</b>
<font color="#FF0000">—</font>
<p><b>Vias tuas, Dómine, demónstra mihi *<br>
&nbsp;&nbsp;&nbsp; et sémitas tuas édoce me.<br>
Dírige me in veritáte tua et doce me, †<br>
&nbsp;&nbsp;&nbsp; quia tu es Deus salútis meae, *<br>
&nbsp;&nbsp;&nbsp; et te sustínui tota die.</b>
<font color="#FF0000">—</font>
<p><b>Reminíscere miseratiónum tuárum, Dómine, *<br>
&nbsp;&nbsp;&nbsp; et misericordiárum tuárum, quóniam a saculo sunt.<br>
Peccáta iuventútis meae et delícta mea ne memíneris; †<br>
&nbsp;&nbsp;&nbsp; secúndum misericórdiam tuam meménto mei tu, *<br>
&nbsp;&nbsp;&nbsp; propter bonitátem tuam, Dómine.</b>
<font color="#FF0000">—</font>
<p><b>Dulcis et rectus Dóminus, *<br>
&nbsp;&nbsp;&nbsp; propter hoc peccatóres viam docébit;<br>
díriget mansuétos in iudício, *<br>
&nbsp;&nbsp;&nbsp; docébit mites vias suas.</b>
<font color="#FF0000">—</font>
<p><b>Univérsae viae Dómini misericórdia et véritas *<br>
&nbsp;&nbsp;&nbsp; custodiéntibus testaméntum eius et testimónia eius.<br>
Propter nomen tuum, Dómine, propitiáberis peccáto meo: *<br>
&nbsp;&nbsp;&nbsp; multum est enim.</b>
<!--{END:ZALM25_I}-->
<br><!--{BEGIN:ZALM25_II}-->
<center><b><font color="#FF0000">II</font></b></center>
<p><b>Quis est homo, qui timet Dóminum? *<br>
&nbsp;&nbsp;&nbsp; Docébit eum viam, quam éligat.<br>
Anima eius in bonis demorábitur, *<br>
&nbsp;&nbsp;&nbsp; et semen eius hereditábit terram.</b>
<font color="#FF0000">—</font>
<p><b>Familiáriter aget Dóminus cum timéntibus eum, *<br>
&nbsp;&nbsp;&nbsp; ut testaméntum suum maniféstet illis.<br>
Oculi mei semper ad Dóminum, *<br>
&nbsp;&nbsp;&nbsp; quóniam ipse evéllet de láqueo pedes meos.</b>
<font color="#FF0000">—</font>
<p><b>Réspice in me et miserére mei, *<br>
&nbsp;&nbsp;&nbsp; quia únicus et pauper sum ego.<br>
Diláta angústias cordis mei *<br>
&nbsp;&nbsp;&nbsp; et de necessitátibus meis érue me.</b>
<font color="#FF0000">—</font>
<p><b>Vide humilitátem meam et labórem meum *<br>
&nbsp;&nbsp;&nbsp; et dimítte univérsa delícta mea.<br>
Réspice inimícos meos, quóniam multiplicáti sunt, *<br>
&nbsp;&nbsp;&nbsp; et ódio crudéli odérunt me.</b>
<font color="#FF0000">—</font>
<p><b>Custódi ánimam meam et érue me; *<br>
&nbsp;&nbsp;&nbsp; non erubéscam, quóniam sperávi in te.<br>
Innocéntia et aequitas custódiant me, *<br>
&nbsp;&nbsp;&nbsp; quia sustínui te.</b>
<font color="#FF0000">—</font>
<p><b>Líbera, Deus, Israel *<br>
&nbsp;&nbsp;&nbsp; ex ómnibus tribulatiónibus suis.</b>
<!--{END:ZALM25_II}-->
<p class="patka">HTML © <a href="mailto:videky@breviar.sk">Juraj Vidéky</a></p>
</body>
</html>
